
+++
date = "2014-11-05"
draft = false
title = """Vina"""
slug = "vina"
tags = ['společnost']
banner = ""
aliases = ['/vina/']
+++

To jak se chováme a jací jsme si nevolíme sami, ale naše okolí, převážně rodiče a blízká rodina, ze začátku i škola. Proto mi je občas smutno z diskusí pod některými články na iDnes, ale i obecně na internetu.

Jako lidi jsme velmi přizpůsobový druh. Ani ne tak v rámci jednoho života jako spíše generačně. Naše děti už budou žít v jiném světě než jsme žili my. My si nedokážeme představit domov bez vody, naše děti nebudou znát svět bez internetu. Kdyby došlo k zombie apokalypse, jen pramálo z nás by přežilo. Ta vyvolená hrstka by měla buď štěstí nebo by patřila do skupiny, která by aktuální dění brala jako fakt a začala se podle toho chovat. Nebylo by to jednoduché, ale až děti těchto přeživších by zvládli nový svět po fyzické i psychické stránce.

No a na iDnes je [článek o Evě Kováčové/René Líznovi](http://brno.idnes.cz/zharka-z-medence-skocila-pod-vlak-d42-/brno-zpravy.aspx?c=A141105_141615_brno-zpravy_mav#utm_source=sph.idnes&utm_medium=richtext&utm_content=top6). Jde o jednoho a toho samého člověka, který během svého života prošel změnou pohlaví. Na dalších řádcích to může být trochu zmatečné. Na iDnes o Evě napsali článek a že ji jako dítě trápili rodiče je zmíněno v jedné větě. Dení na to navazující, je rozebráno v celkem sedmnácti odstavcích. Je mnohem čtivější číst o tom, jak způsobila smrt 26 lidí, jak se nechala předělat na kluka a byla 9 let ve vězení, což před pár měsíci zakončil/a skokem pod vlak.

Diskuse je poplatná článku, vina je jasná, pochopení nulové, trest exemplární, všichni si oddechli, že už je René nebude obtěžovat cestou z práce. Nikoho nenapadne, že i Eva bylo obětí.

A teď si sáhněte do svědomí. Nadávali jste jako malí jinému dítěti? Přidávali se do skupinového šikanování nějakého jedince? Nebo jste tomu jen přiblíželi? Vždyť vás se to netýká! Vyléváte si občas zlost na své děti? Vrahem těch šestadvaceti lidí není ve skutečnosti Eva Kováčová ani René Lízna, je to prostředí ve kterém oba vyrostli, počínaje rodiči, přes školu až do věku, kdy se nedalo dělat nic jiného, než jejich chování umělě regulovat. Na to systém ale nebyl vybavený a tak to dopadlo jak to dopadlo. Podle diskutujících bylo chybou Evy, že se nedokázala po traumatickém dětství postavit do řady jako všichni ostatní.

Stejně jako děti zrozené do apokalypsy se přizpůsobí životu v nebezpečí velmi snadno, tak se i Eva Kováčová jako malá holka přizpůsobila tomu svému, ale nebyla dost silná, aby změnila své zvyky, když se prostředí změnilo a její vyvinuté schopnosti už nebyly potřeba. Vy byste byli stejní.

