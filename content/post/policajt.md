
+++
date = "2015-04-15"
draft = true
title = """Policajt"""
slug = "policajt"
tags = []
banner = ""
aliases = ['/policajt/']
+++

Když někde míjím policejní hlídku, pěší či motorizovanou, tak zpozorním. Jejich práce je sloužit státu, jeho vůli a mají k tomu dostatek pravomocí a hlavně možností, jak si domoci svoje.

Včera jsem například jel po chodníku na kole. Byl večer, nikde nikdo, nikoho jsem neohrožoval. Když jsem viděl o kousek dál zaparkované švestky, ani jsem nečekal až si mě všimnou a vzal do zaječích připravenou trasou. Ať už jedu autem, na kole, ať už podle předpisů nebo něco porušuji, policii si hlídám a aktivně se jí vyhýbám. Na cestě do práce jezdím tak, abych měl třetí cestu, aby tam bylo dostatek překážek, které překonám, ale policie s vozem či pěšky ne.

Vůbec nečekám až si mě hlídka všimne, nedám jim možnost se mi jakkoli věnovat a prostě zdrhám.

Večerní jízda autem Hradcem, třeba kolem třetí hodiny ráno, to je jak za války při zákazu vycházení. Hradec je v noci policejní město. Řekl bych, že to je dobře, chlapci jsou vidět a když už se něco stane, tak je docela slušná šance, že bude pachatel dopaden alespoň po zavolání na tísňovou linku, ale sám se s těmi hlídkami fakt nechci bavit.

Nedávno jsem jel ve tři hodiny ráno do práce. Potkal jsem tři osobní vozy, z toho dva byly policejní (státní a měšťáci). Státní policie jela předemnou takových 200m, jeli krokem a když začali zastavovat, tak jsem to natvrdo otočil a jel jinou trasou. O kousek dál potkává měšťáky na T křižovatce. Jedou zpravadoleva, tak se samozřejmě vydávám doprava - na druhou stranu. Hned poté taky začali zastavovat, takže je to asi zmátlo.

Policie má několik výhod, které mě zneklidňují. Mají zbraně (nejen střelné) a mohou je použít a když nikde není kamera nebo svědek, mohou to udělat bez mrknutí oka jen tak pro zábavu. Nikdo jim nic neřekne, nedovoláte se nějaké spravedlnosti, je to slovo proti slovu a když se chcete bránit, je to útok na úřední osobu a to je v lepším případě soud, v horším si jdete sednout. Byla to obrana? Koho to zajímá! Nemáte důkaz a policajt má papír od doktora a ve většině případů věrného kolegu.

V právní rovině je mezi občanem a policajtem propast jako kráva a tak i když jsem nic neudělal a nic proti nim nemám, tak se jim vyhýbám co možná nejvíce. Pokud vám to připadá přitažené za vlasy, [tak mrkněte sem](http://pardubice.idnes.cz/policista-srazil-k-zemi-muze-prechazejiciho-na-cevrenou-p2x-/pardubice-zpravy.aspx?c=A150414_161128_pardubice-zpravy_msv).

Já toho policajta chápu. Pán šel na červenou pár sekund předtím, než měla padnout zelená. Auta už stála. Policajt udělal jedinou chybu a to tu, že to řešil a to ještě agresivně. To jak se jeho oběť nakonec snažila zdrhnout a on proti tomu zakročil, to je oprávněné chování. Když vám policajt řekne, abyste stáli, je pozdě na nějaký únik. Takhle se práva člověk nedomůže, musí tomu věnovat čas. Kdyby se to ale nestalo, tak to není v novinách a policajt z toho vyvázne jakoby nic. Stejně jako v jiných případech, muselo to dojít extrému.

Zde bych jen poznamenal, že policajtovi moc nevěřili, že je policajt a účastníkům přestupku ani lidem okolo to moc neulehčil. Kdyby nějakej vandrák klečel na člověku v obleku a já šel okolo, byl bych opravdu v pokušení ho z něj sundat. Když by se ukázalo, že to byl opravdu policajt a nikdo by to nenatočil, kdo ví, jak by to nakonec dopadlo.

[Další video](http://www.autoforum.cz/zivot-ridice/tak-jednaji-policiste-z-passatu-ted-sedni-na-ten-pekac-a-jed-do-p-dele-video/) z poslední doby je už bohužel smazáno. Dokonce takovým zvláštním způsobem, protože si na něj nějaká organizace nárokuje práva, což je fakt divný. Motorkář jede na dálnici v pravém pruhu. V levém jede Peugeot, jehož řidič se začne zařazovat do pravého aniž by se podíval do zrcátka (resp. motorkáře neviděl) nebo použil blinkr. Do motorkáře trochu žďuchnul, nic se nestalo, ale viděli to švětsky, které to hned začaly řešit tak jak se sluší na vesnického vidláka. I když je podjíždění něco, s čím u nás řidiči nepočítají, rozhodně bych si nedovolil tvrdit, že je zakázané a vinu bych zde viděl u řidiče Peugeotu. Člověk co nečučí do zrcátek při změně pruhu a nepoužívá blinkr je na silnici mnohem nebezpečnější, než motorkář, co si jede v pravém pruhu rychleji než auto jedoucí bezdůvodně v levém.

No a tak to je. Švestkám se vyhýbám a rozhodně to neznamená, že nemám čisté svědomí nebo že bych proti nic něco měl. Jen jsou na můj vkus moc násilničtí. Nakonec ukázka výcviku městské policie Lázně Bohdaneč. Díky takto specializovanému výcviku u Pradubic naštěstí nehrozí opakování situace z Uherského Brodu. A nebo ano?

<iframe width="420" height="315" src="https://www.youtube.com/embed/vUJigIiWZgM" frameborder="0" allowfullscreen></iframe>


