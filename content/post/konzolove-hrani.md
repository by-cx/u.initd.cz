
+++
date = "2014-10-29"
draft = true
title = """Pořídil jsem si konzoli :-)"""
slug = "konzolove-hrani"
tags = []
banner = ""
aliases = ['/konzolove-hrani/']
+++

Ve světě her platí, že jsou tak dobré, jak dobré jsou konzole. U nás pravděpodobně vládně PCčko tvrdou rukou, ale hráči v zahraničí, hráči, kteří vydavatelům a vývojářům přinášejí zdroje, tak ti jedou na konzolích.

A tak mi to už nedalo a s nástupem nové generace Xboxu jsem si pořídil starší Xbox 360. Mám i herní PC, ale tak nějak už jsem nechtěl smutně koukat na Rockstar, jak vydává GTA V jen pro konzole a slintat nad tím u výlohy Xzonu. Hrozně mi vadilo, že jsem nedohrál Forzu Horizon a taky mi trochu vadilo, že jsem úplně levej na gamepadu. A tak mám tedy Xbox, z Aukra, za 3 000 + nějaké příslušenství a hry.

Rád bych sem napsal pár postřehů. Grafika je oproti PCčku horší a to někde i výrazně. Pořád nemůžu rozdýchat, že mi v Oblivionu mizí tráva tři metry před postavou. Na druhou stranu, Oblivion je po grafické stránce fakt shit i na PC a nechápu, jak na tomhle enginu udělali tak atmosférického Fallouta 3.

Když jsem ale překousnul grafiku, převažovaly pozivita. Xbox 360 slim se fakt dobře převáží, gamepad je super, hraju s ním už i na PC. Pominu-li nové hry, tak ty starší jsou fakt levné. Oblivion v akci za 70 Kč to snad není ani na Steamu. Nevěřili byste, jak pohodlné je hrát z gauče, dokonce v leže. Jediné co mi chybí je nějaká větší televize.

Abych to shrnul, jsem rád, že jsem se do Xboxu pustil a pořídím si i Xbox One. Zkoušeli jste hrát Diablo 3 v multiplayeru na jedné konzoli? Je to výborný zážitek!

