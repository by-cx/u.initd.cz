
+++
date = "2015-06-30"
draft = false
title = """Dluh"""
slug = "dluh"
tags = []
banner = ""
aliases = ['/dluh/']
+++

Víte proč z Řecka nikdy nikdo nedostane prachy zpět? Protože s ostatními státy operuje v prostoru bez zákonů i pravidel. Když si jdete vzít půjčku, banky nebo lichváři se snaží si ověřit, že si od vás budou mít co vzít. Exekutor to později vezme, prodá a alespoň kousek pošle původnímu věřiteli či věřitelům. Od té doby tento člověk nemá nic a nic si na něm nikdo nevezme. Možná se pokusí uživit se drobnou kriminalitou, ale pokud neudělá tlustou čáru a neodjede někam úplně na jiný konec planety, jeho život, jak ho znal, skončil.

No a teď si představte, jak EU pošle tisíce lidí do Řecka, aby olepili jeho státní majetek žlutými cedulkami. Armáda by je vykosila a pár si jich nechala na televizní představení se závěrečným vystoupením národní popravčí čety. A přišla by válka.

Válka není dobrá pro nikoho. Ekonomika jde k šípu, obyvatelsko umírá a to ne jen kulkou. Systém se začne rozpadat, budeme bojovat sami se sebou o jídlo. Produkce všeho se zaměří na válečnou výrobu. Zamíchá se kartami moci, už nebude bezpečné chodit po ulici a vaší starostí už nebude kdy vyzvednete děti ze školy, ale co jim dáte do toho jejich hladového chřtánu. Tohle by byla válka pro většinu z nás. Nezabila by nás fronta ani nepřítel, zabil by nás hlad, systém co se snaží udržet se při životě a nebo soused, co už tři dny nic nejedl.

A proto státy EU z Řecka neuvidí nic a pokud ano, bude to jen snaha dostat víc.

