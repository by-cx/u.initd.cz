
+++
date = "2014-11-16"
draft = true
title = """Angličtina"""
slug = "anglictina"
tags = []
banner = ""
aliases = ['/anglictina/']
+++

Před pár lety jsem si říkal, že by bylo super, kdybych uměl anglicky alespoň číst. V 80 % případů, kdy používám angličitnu, nepotřebuju mluvit ani psát, stačí mi umět číst a trochu rozumět.

Všechno co jsem kdy dělal, jsem se snažil pochopit. Sítě? Stačí si nastudovat kritické množství informací a mít trochu představivost. Programování? Tam je jen pár základních principů, jinak je to práce o opakovaném pochopení něčeho a následná implementace. Sjezd na kole? Prostě to pustíte dolů a použijete naučené instinkty z dětství a zkušenosti z puberty, abyste se na tom udrželi. Není třeba to pochopit, jen mít mozek nastavený na opakující se podněty. To znamená pořád jezdit a když spadnete tak musíte vstát.

Ale ta blbá angličtina. Dneska už dokáži koukat na film s anglickými titulky, zvládlám hrát hry s anglickými titulky, když je nejhůř, rozumím i mluvenému slovu, i když občas něco uteče, ale po patnácti letech, kdy se s angličtinou setkávám každý den, jsem nenašel žádný vzor, podle kterého by se dala naučit. Nedokáži si říct "tak teď budu dělat tohle a bude to lepší".

Myslíte si, že biflování slovíček vám něco dá? Je to jedno, prvních pár stovek se musíte naučit nazpaměť, je to vstupní brána do anglického světa, ale zbytek jsou vzory o několika slovech i celých větách. I gramatika vám dát jen část toho, co skutečně potřebujete. Mluvit ani číst se nenaučíte systematicky, nedá se to přečíst v jedné učebnici, musíte to mít ve větách, v běžné konverzaci, v textech, které každý den čtete. Každých několik slov textu musíte pochopit, zapamatovat si je a pak začít znovu s mluveným slovem. Když to zvládnete, můžete se pokoušet replikovat to co napsali a řekli jiní a zase jste na začátku, protože to z hlavy prostě nedáte, pokud nepíšete každý den a nemáte navíc dobrou zpětnou vazbu.

Moji angličtinu zlepšily tři věci. Nejdříve jsem se učil programovat a musel číst manuály. Pak přišla doba, kdy jsem psal na Root, což znamenalo přečíst a pochopit hromadu textu. Tam to bylo obzvlášť těžké, protože každý fakt, který jsem se rozhodl použít, musel být 100% dobře. Pokud nebyl, stačila jedna chyba a rádi na ni upozornili věrní čtenáři.

Na Rootu jsem skončil a s tím i masivní čtení textů. Začal jsem ale koukat na herní let's playe. Česká scéna je malá a i v zahraničí se hledá špatně někdo, na koho se dá koukat. Nejlepší je samozřejmě [Zemalf](https://www.youtube.com/user/TheZemalf). Mluví dobře a srozumitelně, navíc je to Fin, takže angličtina není jeho nativní jazyk. Takže jsem svůj mozek začal navykat i mluvené angličtině a světe div se, docela to jde. Samozřejmě občas něčemu nerozumím, ale většinou to pro pochopení není vůbec podstatné. To co slyšíme si stejně nepamatujeme slovo od slova už pár sekund poté. Od určitého momentu se nezlepšíte, dokud budete překládat to co slyšíte do češtiny. Musíte si v hlavně přířadit význam konkrétním slovům.

Když slyšíte pes, hned se vám vybaví pes. Když slyšíte dog, musíte to probíhat úplně stejně, nesmíte na to jít přes češtinu. Dřív jsem to tak dělal a i když jsem rozumněl většině toho, co bylo řečeno, utíkal mi význam.

Ač jsem za svůj život porozumněl spoustě věcem, angličtina to není. Nenašel jsem tam žádné vzory, podle kterých by se dalo postupovat a jediným řešením tak je ji prostě používat. Nevadí že špatně. Ten kdo vaši informaci potřebuje, si dá práci, aby ji získal. I s malou znalostí angličtiny se dorozumíte s člověkem, který bude mít o konverzaci s vámi zájem.

Výrazně psát v angličtině asi v blízké době nebudu, ale teď jsem rád za to, že si v klidnou myslí jdu koupit příběhovou hru bez českých titulek a vím, že si ji užiju. Že když si stáhnu film a nejsou titulky, tak mi nevadí sáhnout po anglických. A když mi volá z Indie technik nadnárodní korporace, alespoň mu rozumím, i když mi trvá hrozně dlouho, než vymáčknu, co mám na srdci já :-)

