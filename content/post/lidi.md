
+++
date = "2015-03-03"
draft = true
title = """Pro lidi"""
slug = "lidi"
tags = []
banner = ""
aliases = ['/lidi/']
+++

Trávím teď v autoservise spoustu času. Dneska jsme třeba jezdili bezcílně po městě. Já měl tu čest řídit, vedle mě měl technik připojenou diagnostiku a vzadu to další celé korigoval a během těch dnešních jízd jsem se dozvěděl užitečné věci, hlavně "nikdy neposkytovat služby pro lidi".

Autoservis, podobně jako třeba městský úřad nebo náš [Bazarobot](http://bazarobot.cz), to jsou místa, kde se jako zaměstnanci setkáte se škálou lidí od těch normálních, co se snaží něco zařídit, přes ty horší, co vám hází klacky pod nohy až po ty nejhorší, kteří nechápou co po nich chcete a i odpověď ano/ne na jednoduchou otázku je problém.

Tak třeba já mám v autě rád sedadlo posunuté víc dopředu, protože mám větší jistotu na volantu a sedím pevně v sedadle. A tak jedeme, technik z autoservisu, chlap jak hora, řídí a já mu říkám, že by si měl dát sedadlo dozadu, že takhle vypadá hrozně vtipně. A tak se posunul a začal mi vyprávět, jak je někteří lidi zmrdaj za to, že jim posunuli se sedadlem.

Jedeme dál. Měli za úkol s autem najezdit co nejvíc, takže ujeli nějakých 70km různými způsoby. Řídím já a když opouštíme město a u pěti tisíc otáček přeřazuji, tak se dozvídám, že takhle s tím nezkoušel jet, protože mu nějaký člověk vynadal, že mu zvedl spotřebu.

Pak mi vypráví o taxikářích, že už pro žádného nic nedělají, protože neplatí. Dozvídám se, že neplatí i další lidé a že to je v téhle bražni úplně normální. Vypráví mi příběh paní, co jim přivezla auto na výměnu turba. Materiál za 20k a pro auto si přijeli z leasingové firmy, nikdy jim ho nikdo nezaplatil. Turbo jim zůstalo, ale komu ho za ty prachy prodají.

A takhle to je se službami pořád. Kvůli pár lidem pak trpí ostatní, protože poskytovatel služby musí provádět různá opatření, aby nemusel skončit. Nedostanete auto proti faktuře, nedají vám do ruky klíče, dokud jim neplácnete s hotovostí na stůl, neakceptují platební karty a kdo ví čím si musí procházet další lidé.

