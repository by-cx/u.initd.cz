
+++
date = "2015-01-08"
draft = false
title = """Xbox"""
slug = "xbox"
tags = ['Hry', 'Games', 'Assassins Creed', 'Assassins Creed Unity', 'xbox', 'This war of mine']
banner = ""
aliases = ['/xbox/']
+++

Na Games.cz [vyšel článek](http://games.tiscali.cz/hardware/porovnejte-sve-sestavy-s-hardwarovymi-pozadavky-zaklinac-3-246627) o hardwarových požadavcích Zaklínače 3. Mé PC bohatě vyhovuje, ale grafická karta patří do minimální konfigurace. Takže si Zaklínače koupím na Xbox :-)

Pod odkazovaným článek je úplně hustá diskuse. U nás totiž konzole moc nejedou. Jsou málo univerzální a proto za 10k pro mnoho lidí drahý. Hraní na PC má své přednosti. Jsou tam hry, které by se gamepadem nedaly hrát. Z fleku řeknu třeba [This war of mine](http://www.11bitstudios.com/games/16/this-war-of-mine), [FTL](http://www.ftlgame.com/), [Civilization](http://www.civilization5.com/). Většinou jde buď o strategie nebo indie hry, na které stačí průměrný hardware.

![](/images/2015/01/xbox-one-featured-image.png)

Za průměrný hardware se dnes už pomalu nepovažuje ani GFX 660, kterou mám v PC a která mě před necelým rokem vyšla na 4.5k. Za průměr se považuje už řada vyšší, tedy u Zaklínače doporučovaná GFX 770 za krásných 9k. Zatímco zbytek komponent už mám dva roky, drží se a nemám pocit, že bych měl upgradovat, grafická karta vydrží dva roky a pak můžu jít zase pro novou.

Pokud hry kupujete a třeba ne ve slevě, ale hned jak výjdou, dáte za jednu 1500 a víc. Za takové Assassins Creed Unity to je víc než adekvátní částka, ale taky to není úplně málo a když už investujete do hry, chcete si ji užít naplno. Když své PC neudržujete, tak jste dali dardu za hru, ale museli jste po instalaci snížit detaily, snížit rozlišení a i tak občas sletí framerate pod 30 snímků za sekundu.

Takže si dáte vedle sebe herní PC, které bude chtít každé dva roky komponenty za 5 až 10k nebo si vemete 10k a koupíte si konzoli, o které víte, že právě pro ni se budou dalších 5 let hry vyvíjet.

Trestem vám budou dražší hry, odměnou kompatibilita a proti PC bezkonkurenční poměr cena/výkon. Osobně hraní na PC neopustím, protože takové [Watchdogs](http://games.tiscali.cz/watch-dogs-14994) bylo třeba na PC pohodlnější než na Xboxu, ale až vyjde další Assassins Creed, ani mě nenapadne pro něj jít v PC verzi. To co ten jejich engine předvádí je absolutní masakr a Xbox mi zaručí, že si ho zahraju naplno.

