
+++
date = "2014-11-27"
draft = false
title = """Dílna"""
slug = "dilna"
tags = []
banner = ""
aliases = ['/dilna/']
+++

Bydlíme už snad třetí rok v bytě a konečně to vypadá s hypotékou na barák dobře. O tom ale mluvit nechci, víte co mě úplně zoufale chybí? Dílna, kde je prostor něco dělat. Něco mechanického. Před chvílí jsem totiž dopájel robota na skleněném stolu v obýváku a nářadí jsem měl rozházený jak po stole, tak po sedačce.

Když jsem byl malý, měli jsme v garáži hlavně auta a na místech, kde se dalo něco dělat, byly různé věci. Já bych to nazval bordelem, ale táta to asi na něco potřeboval. Dílna totiž může patřit jen jednomu člověku a je zaměřená na určitý druh činnosti. Na opravu aut potřebujete jiný bordel než na jemnou elektroniku. Na práci se dřevem se zase moc nehodí nástroje pro opravu kol a tak dále.

Pak jsme se přestěhovali do místa, kde to s dílnou vypadalo nadějně, ale nakonec v té místnosti skončil bordel, jako ten skutečnej, a nedalo se tam nic ne dělat. I kdyby se tam dalo něco dělat, tak jsem byl ještě malej, peníze co jsem měl, jsem investoval do jiných věcí než je nářadí a taky jsem neměl takové možnosti ať už znalosti, chuť nebo věci co mě dnes baví jednoduše nebyly tak snadno dostupné dostupné.

Nastal čas vejšky, kde nemohlo být o nějaké manuální činnosti ani řeč. Všechno se točilo kolem notebooku, nic jiného se tahat nedalo. Pořídil jsem si v té době RC auto. Dával jsem ho dohromady na koleni, ve svém pokoji na opravdu miniakturním stole, kde bylo tolik věcí, že se tam to auto ani nevešlo. To bylo super, protože jsem tam nabíjel baterky z upraveného AT zdroje, ze kterého volně čouhaly dva dráty s 12V, ze kterých mohlo téci až 18 A.

Po vejšce jsme se s přítelkyní odstěhovali do bytu. Ve 2kk na dílnu místo není a to ani kdybych se opravdu hodně snažil. Mám malý stůl s PC a nevejde se sem ani o 2 cm větší :-) Když něco dělám, vyndávám nářadí s krabic, ve kterých ho mám roztříděné a jen příprava na jednoduché pájení mi zabere půl hodiny.

Příští rok se to změní, protože budu mít garáž. Budu mít garáž s nářadím, které chci, organizovanou tak jak chci, garáž kde půjde opravit auto, i když venku prší, garáž kde si budu moct zacvičit a garáž, kde budu moct stavět co se mi zachce. Co bydlíme v bytě jsem nahromadil hromadu nářadí, o kterém jsem si dřív mohl nechat jen zdát. Nevěřili byste, o kolik je mechanická práce příjemnější, když si pořídíte adektvátní nástroje. Nečekáte na mikropájku až se dohřeje, protože zrovna zaválo od dvěří nebo jste si odfoukli, odizolujete drát kleštěmi, máte na jednom místě všechny šoubováky, všechny součástky co jste kdy koupili, máte k dispozici stabilní zdroj napětí a ráčka na držení součástek a kabelů. Všechno tohle bude mít v mé garáži místo. Příští rok tomu všemu ještě koupím 3D tiskárnu a myslím, že pak už mě od zanedbávaného koníčku nic neodtrhne :-)

Minule jsem psal o RPi A+ na kolech, tak tady je první náhled. Příští týden to bude vypadat mnohem lépe :-)

![](/images/2014/11/2014-11-27-21-45-12.jpg)

