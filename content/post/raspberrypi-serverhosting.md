
+++
date = "2014-01-20"
draft = true
title = """RaspberryPI housing"""
slug = "raspberrypi-serverhosting"
tags = ['RaspberryPi', 'Housing', 'Hosting', 'BEST-HOSTING']
banner = ""
aliases = ['/raspberrypi-serverhosting/']
+++

Spolu s RaspberryPI se objevila hromada možností jeho využití. Dokonce se objevil i web, který si z RPi dělal srandu a nabízel fiktivní RPi serverhousing. Pak ale nizozemská firma [pcextreme](https://pcextreme.nl/) skutečný RPi housing nabídla a lidé ji urvali ruce. Pak narazili na hranici 2 000 kusů a [oznámili zpoplatnění služby](http://blog.raspberrycolocatie.nl/the-limit-has-been-reached/). Ani se nedivím, jedno RPi je prý jen na energiích vyjde na 2 EURa měsíčně (u nás to je tak 15 Kč - 2000 RPi = 30 000 Kč). Jak jsou na tom v současné době už se mi nechce hledat.

No a teď se tato služba dostala i do Čech. Firma BEST-HOSTING na doméně [raspberry-hosting.com](http://raspberry-hosting.com/) nabízí za přibližně 2k jedno RPi a umístění na rok. Další rok stoji 36 EUR (~990 Kč), což je přibližně 82 Kč měsíčně. Byl jsem požádán, abych napsal propagační článek o tom, jak se dá takové RPi v data centru využít. Moc daleko jsem se nesdostal a zatím to vypadá, že to ani nebude třeba.

Problém RPička v datacentru je jeho výkon. Spustit na něm náročný web, a teď mám na mysli třeba Wordpress, je spíš trápení než služba. Stačí si totiž připlatit dvacku a na [DigitalOcean](http://digitalocean.com) dostanete neporovnatelný stroj, který těch Wordpressů utáhne 20 a nepoznáte to. Navíc je k němu problematický fyzický přístup. Když máte běžný server za desítky tisíc, který vám každý měsíc vydělá na nájem, nebude vás mrzet, když dáte tisícovku, abyste ho navštívili a oprášili. U RPi za tisícovku s výkonem sotva na jednu aplikaci si výlet do Hradce Králové pořádně rozmyslíte. Levnější totiž bude zavítat na to DigitalOcean a obnovit službu ze zálohy.

RPi v data centru tak zůstává hlavně pro fajnšmekry, kteří chtějí fyzický server, ale nic velkého nevyužijí a ani se jim to nechce platit. Věřím, že i ten pocit může stát za to a před deseti lety by mi to připadalo zajímavé. Já už mám ale pohled zničen těmi desítkami serverů, o které se musím starat.

