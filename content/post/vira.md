
+++
date = "2015-06-04"
draft = true
title = """Víra"""
slug = "vira"
tags = []
banner = ""
aliases = ['/vira/']
+++

Pročítávám si občas iDnes, abych se ujistil, jaký že to mám mít pohled na svět, aniž by mě ostatní nezačali odsuzovat. Dělával jsem to i na Novinkách, ale tam jsem to nezvládal. V naší společnosti v současné době, kromě jiných, rezonuje Islám. Kdybych se měl řídit jen tím, co se píše na iDnes v diskusích, asi bych si na procházejícího věřícího islamistu alespoň plivnul, kdybych ho potkal.

Nedělám to, potkal jsem jich spoustu, byl jsem v evropských zemích, kde jsem potkával islamisty na každém kroku a světe div se, ani jeden mi neuříznul hlavu. U islámské rodiny jsme dokonce strávili pár nocí v Sarajevu a žijeme, ba co víc, dostali jsme najíst a pustili nás do jejich výřivky.

Nerad se na takto kontroverzní téma vyjadřuju, protože to není dobré pro byznys. Nechci přijít o zákazníka jen kvůli tomu, že si myslím něco jiného v žabomyších sporech. Dneska jsem ale četl sdílený post, který mi Facebook přehodil díky majiteli mého oblíbeného fitka.

Šlo o [tohle video](https://www.facebook.com/jajsemtadydoma/videos/828609707218693/), kde paní ukázala, jak dobře umí říkat čísla za sebou a spojovat nespojitelné. Co mě na tom ale fascinovalo, že to postne na zeď trenér FITka, kterému tam chodí lidi všech názorů i vyznání a je závislý na jejich penězích. V tento okamžik, je lepší mlčet


Nejsem si úplně jist, co si vlastně mám myslet a jsem docela rád, že tohle není na mou hlavu. Nedokážu si třeba představit, že ty desítky tisíc uprchlíků, normálních lidí jako jsem já nebo vy, co byli donuceni válkou a jinými příkořími podstoupit cestu smrti, že bychom je poslali ke dnu. Fakt v takové zemi chceme žít? Až nám sem vlíntne Rusko a budeme migrovat na západ, budeme taky rádi, že se budeme před Španělskem koukat na ostnatý drát? Nicméně v jednom jsem si jistý. Pokud nám jde dnes po krku pár milionů lidí, z nichž většina věří v Mohameda, jít proti Mohamedovi nás postaví do konfliktu s téměř dvěma miliardami. Tohle chceme?

