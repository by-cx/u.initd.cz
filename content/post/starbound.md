
+++
date = "2014-01-29"
draft = true
title = """Starbound:"""
slug = "starbound"
tags = []
banner = ""
aliases = ['/starbound/']
+++

Málo kdy se mi podaří narazit na hru, kde mi vývojáři vymažou uložené pozice a já mám pak chuť začít znovu a lépe. Starbound je totiž v betě a tak se to občas může stát. Od poslední aktualizace by už ale nemělo, takže je čas to začít brát vážně. Malé shrnutí, Starbound vám dá:

* loď,
* nekonečný vesmír,
* teleportér,
* zbraně,
* tisíce náhodně generovaných předmětů,
* náhodně generované planety,
* navigační systém,
* a multiplayer.

Technicky se jedná o 2D rogue-like plošinovku s náhodně generovaným vesmírem. Hráč vidí Terrariu říznutou Minecraftem a FTLkem. Ale pocitově? Oh, mlask!

![](/images/2014/Jan/2014_01_23_00005.jpg)

Když jsem přišel na první planetu, umřel jsem asi čtyřikrát. Chvilku mi trvalo než jsem zjistil, jak se mám chovat. Naučil jsem se, která zvířata po mě jdou, že v noci nemám vycházet, koukal jsem na super pozadí s planetama a dokonce pohybující se hvězdy. Když jsem pak dorazil na planetu novou, dříve mírumilovná zvířata mi šla po krku, na obloze byla planeta, na které jsem byl před čtvrt hodinou a později jsem zjistil, že souhlasí i souhvězdí na obloze.

![](/images/2014/Jan/2014_01_23_00002.jpg)

Na povrchu narazíte kromě smrti na flóru, kterou můžete jíst, na pirátské lodě, laboratoře, spadlé mimozemské lodě. Můžete si postavit dům a pěstovat na zahradě plodiny. Některé menší planety je možné oběhnout dokola, překvapí vás různá gravitace a když začnete klepat kosu, tak u jádra planety je docela teplo. Cestou k němu narazíte na suroviny, ze kterých lze vyrábět stovky předmětů, někdy najdete i dungeon a čeká vás bohatý loot a když vás to přestane bavit, přesunete se na jinou planetu, kde budou prostředí a podmínky úplně jiné. Když začne být hra jednoduchá, postoupíte jednodunou příběhovou linií a porazíte jednoho ze čtyř bossů.

Na té menší planetě nad domem jsem byl před chvílí :-)

![](/images/2014/Jan/2014_01_30_00003.jpg)


