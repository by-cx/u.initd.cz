
+++
date = "2015-08-17"
draft = true
title = """Přežil jsem enduro závod"""
slug = "prezil-jsem-enduro-zavod"
tags = []
banner = ""
aliases = ['/prezil-jsem-enduro-zavod/']
+++

V pátek jsem se vydal z Hradce směrem Malá Morávka na enduro závod Enduro série pořádané organizací Kolo pro život. Skončil jsem 50. ze 79, na konci těchto řádků vám bude jasné proč :-)

V pátek večer hledám ubytování a nakonec ho i najdu a zabydlím se. Před odjezdem jsem na poslední chvíli sehnal nářadí na výměnu ISIS šlapací osy a nové pláště, takže jsem se do toho pustil na záchodě mého apartmánu. Osa šla vyndat jakž takž, ale ta nová dovnitř nešla, dokonce ani násilím. Přezul jsem gumy a nechal poradil se druhý den s kámoši na trati. Nedostali jsme ji tam, takže jsem jel do Buntálu do cyklo servisu, kde pán měl dostatek síly, aby ji dostal dovnitř. Fakt doufám, že ji někdy dostanu ven. Byl to stres, nevyspal jsem se kvůli tomu a už to fakt nechci zažít a až koupim novou osu, tak to někomu vrazim ať si s tím hraje nebo si alespoń nechám dost času.

Sobota byl tréningový den. Nové gumy držely jak přibité, traťe pro RZ 2 a 3 byly od vleku docela z ruky a už tady se ukázalo, jak špatně na tom budu. Můj Mrázek má 21 kg a hlavně 38z převodník a vzadu největší 32z. RZ2 byla čerstvě vyhrabaná a musim smeknout před Kamilem Tatarkovičem, protože tuhle RZtu připravil výborně snad celou na zelené louce. Během RZty byl k vidění přescesťák, který zrušil minimálně jeden ráfek, jenž byl později vidět v na stránku v Mavicu. Alespoň myslím že to byl on, nic jiného by tímto způsobem ráfek na všech RZtách nezrušilo.

RZ3 byla také čerstvě vykopaná a uprostřed měla malý dropík, který měl na dopadu kořen. Při této jízdě jsem si ho, nevím proč, nevšiml. Na začátku této RZty jsem si byl jistej, že budu mít problémy s limitem tři a půl hodiny.

Zbylé tratě pro RZ 1, 4 a 5 už byly u výjezdu z lanovky, což dost zjednodušilo tréning. RZ1 byla lehká, ale měla dva malé dropíky na cestu, které mi při první jízdě udělaly trochu vítr. Jsem jsem pomalu a skoro před nimi zastavil, takže pád dolů byl spíš trialového charakteru. Druhou jízdu už jsem si dal pozor. RZ 4 byla lítají a fakt pěkně udělaná. Řekl bych, že byla moje oblíbená.

Skutečné peklo jsem ale zažil na trati RZ 5. Nejsem úplně sjezdově založenej, mám raději pohodlný povrch parků, takže první rozsekaná část s volnými šutry mě nenechávala v klidu. Při první cestě vlekem jsem tam viděl borce prorazil zadní kolo, při druhé se tam někdo vymáznul a při třetí také. Trať pro RZ 5 jsem tedy zkoušel třikrát. Poprvé to bylo zavřít oči a jet. Narval jsem to předním kolem přímo do stromu. Naštěstí jsem stihl dost zabrzdit, takže to Mrázek i Marzoccha zvládly, ale měl jsem bobky. Druhou jízdu jsem se vracel na úseky, kde jsem udělal chybu. Opět tu byl pařez na dopadu jednoho ze skoků. Třetí jízda byla na čisto.

Po této zkušenosti jsem se rozhodl změnit kategorii race na hobby. Kdyby v neděli sprchlo, tak tu  RZ 5 nedám a taky jsem si nedokázal představit, jak se tam budu po pátý sápat nahoru.

Večer se jel prolog, 500m po sjezdovce dolů s nějakým tím spestřením v podobě vytyčených zatáček, výjezdu do svahu pod úhlem a malý dropík. Bylo to spíš spestření, než že by to bylo těžké. Docela dost lidí se vymázlo, nic vážného se naštěstí nestalo, ale nebylo hezké na to koukat před mým startem.

Nakonec jsem jel do apartmánu a pořádně se vyspat. Druhý den ráno, 10:04, tedy 4 minuty od startu prvního závodníka, jsem měřil tlak v menu a najednou začal ucházet vzduch. Ráfek mi prořízl ventilek. Docela jsem zpanikařil, ale bleskurychle duši vyměnil. Až tak rychle, že jsem si zadělal na další problémy. Byl jsem najednou bez duše, ale v Mavic servisu měli - díky za to! Závod se mi jel pak mnohem víc v klidu.

Výstup k RZ1 byl překvapivě v pohodě. Většinu jsem šel, zatímco většina lidí mě míjela hezky po ose :-) Na RZ 1 jsem byl ještě plný síly a asi jsem mohl přitlačit. Dokonce mě někdo dojel, což mě trochu popohnalo, ale pak jsem ho stejně pustil. Nicmémě celá RZ byla na jistotu a bez chyby.

Výstup ke druhé RZ bylo naposled, kdy jsme se mohli občerstvit. Vzal jsem si 1.5l vody, vypil jonťák a vyrazil. Když jsem byl skoro nahoře, zjistil jsem, zadní kolo se nějak divně houpe. Ano, píchnul jsem do kopce. Resp. ráfek mi prořízl duši. Tentokrát ne u ventilku, ale jsem spěchal při prvním defektu, tak jsem musel pohnout s modrou páskou, co drží duši od děr na niple. No nic, lepení, foukání a hrozně jsem si přál už bejt pryč, protože nějaké postarší ženy kousek odemě přemítaly nad nesmyslností tohoto závodu.

Podařilo se a s obavami jsem se vydal na cestu. Jestli se to stane ještě jednou, tak jsem nedám tříhodinový timeout. Pro tuto situaci jsem si šetřil CO2 bombičky do pumpičky a foukal to hezky ručně. Naštěstí už duše pak celý závod vydržela.

U RZ 2 jsem měl už dost vyřízený ruce, hlavně asi z té soboty, takže druhou půlku jsem se spíše držel kola než ho nějak vedl. Díky defektu jsem startoval jako předposlední, za mnou už byla jen slečna, co rozstřelila svoji zadní duši hned v zatáčce a pak to dojela až dolů. Má můj obdiv. Na RZ 4 byl jeden úsek se šutry. Střelil jsem tam jeden převodníkem v tréningu i v při závodu. Naštěstí to zvládl.

Přejezd na RZ 3 byl částečně z kopce, ale tu část do kopce jsem opět šel. Dohnal jsem Aldu, kterého jsem poznal při výstupu na RZ 1 a se kterým už jsem to jel až do konce. RZ 3 byla v pohodě, žádné záludnosti až na pařez na dopadu, kterého jsem si už tentokrát všiml a naštěstí ho i přeskočil. Alda startoval předemnou a podařilo se mi ho dohnat, naštěstí uhnul.

Přesun na RZ 4 byla moje smrt. Prakticky jen do kopce a z nižší výšky než výstup na první a druhou RZ. Celou cestu jsem byl nervózní z duše. Pořád jsem se držel na chvostu a strašil mě timeout. Docházelo mi pití a pořád jsem myslel na ovoce, které mám v batohu. Nahoře jsem už neměl na co myslet a poslední decilitry hodil do sebe i ovocem. Jak jsem psal výše, RZ 4 byla nejpohodovější. Nic vyloženě náročného, hodně se tu lítalo, ale na konci jsem už byl rád, že jsem se nějak držel řidítek. Nemohl jsem ani přeřadit, tak jsem už moc nešlapal. Poslední dvě klopenky byly koncec pro tři RZty a položilo to tu hodně lidí. Vše jsem si tedy šetřil na tenhle úsek. Dorazil jsem dolů a byl fakt rád, že se nemusim honit za RZ 5.

Počkal jsem si na výsledky a jel domů. Asi to není poslední enduro závod co jedu, ale ty jejich 45 km štreky fakt neušlapu a kolo se mi pro enduro znásilňovat nechce. Ty kola jsou lehký sjezďáky, často na 27.5" a 29" kolech zpřevodokovaný na stoupání. 32z vpředu a 40z vzadu tu není výjimkou. Uvidím za měsíc na Dolní Moravě zda jo nebo ne. Tam tu trať alespoň znám.


