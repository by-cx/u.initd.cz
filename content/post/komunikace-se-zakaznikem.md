
+++
date = "2015-03-09"
draft = true
title = """Komunikace se zákazníkem"""
slug = "komunikace-se-zakaznikem"
tags = []
banner = ""
aliases = ['/komunikace-se-zakaznikem/']
+++

Na Roští už nějaký čas váháme, že změníme serverovnu. Původní cena je dávno pryč a byla navyšována dost netransparentně. Nakonec nám dali nabídku na umístěí nového serveru, která se nedala přijmout.

Když jsme ale byli na vážkách, zda do toho jako jít nebo ne, přeci jen to znamená opruzovat dost lidí se změnou IP adres, tak přišlo toto:

>Dobry den, zadame Vas o okamzite reseni vznikle situace a nasledneho reportu reseni k nam.Nasim cilem je miti nas autonomni system zcela bez problemu. Udana aktivita je v rozporu s nasima VOP a muze vesti, v krajnim pripade, k odpojeni sluzby.Dekujeme za spolupraci.

Už se nám to stalo, na našem vlastním serveru před čtyřmi lety a hned jsme to vyřešili. Teď to bylo něco jiného, šlo o virtuální server jednoho z našich zákazníků, který měl na serveru napadený web co spamoval. Ihned jsme to utnuli, ale z komunikaci si odnesli hořkost. Zkusím to napsat jinak:

> Dobrý den, na jedné z vašich adres jsme zaznamenali nebezpečný provoz. Jedná se o adresu x.x.x.x a prosíme o vyřešení. Pokud budete potřebovat pomoct, neváhejte se na nás kdykoli obrátit. Níže zasíláme abuse report, který problém blíže specifikuje.

Výsledek je stejný, problém rychle odstraníme. V tomto případě jsme ho odstranili do deseti minut od oznámení. Jenže zatímco z druhé varianty vidíte, že provozovateli služby na vás záleží, z té první jste si odnesli:

* Prioritou je pro nás funkční síť a vy nám ji ničíte,
* porušujete naše podmínky,
* vypneme vám servery,
* pošlete nám, jak jste to vyřešili a my posoudíme, zda to tak může být.

Na zákazníky serem, máme tu síť a ta si nás žádá. Pak odcitujeme podmínky, aby z celého sdělení šel větší strach a ukončíme to reálnou hrozbou zabití celé služby, i když je problém na jedné IP adrese z 32.

Šel z toho strach a když váháte jak dál, když už v tom jste a máte možnost s tím pohnout, tak to je po takovémhle mailu o kousek jednodušší. Takže se stěhujeme.

