
+++
date = "2014-01-18"
draft = false
title = """Ghost, můj první Node.js hosting na Roští.cz"""
slug = "ghost-muj-prvni-node-js-hosting-na-rosti-cz"
tags = ['Roští', 'Ghost', 'Node.js']
banner = ""
aliases = ['/ghost-muj-prvni-node-js-hosting-na-rosti-cz/']
+++

Víte proč tohle píšu? Protože jsem narazil na Ghost, resp. jeden z uživatelů Roští na něj narazil a mě se hrozně zalíbil. Kromě toho, že na něm odladím podporu [Node.js](nodejs.org), na něm ukojím mou touhu k expresi sama sebe. Hezky stručně, bez vaty.

A víte proč byste měli zkusit Ghost vy? Ne, nejen proto, že [Roští](http://rosti.cz) je asi jediný hosting, kde toho budete bez vlastního serveru v ČR schopni. Důvodů je hned několik a jsou samozřejmě rozumné :-)

Jedním z autorů Ghost je Hannah Wolfe*, fakt pěkná holka, která navíc programuje lépe než já. Nakonec posuďte sami na [zdrojácích Ghostu](https://github.com/TryGhost/Ghost). Každý soubor má jasnou funkci, pár řádků, jednotný styl a komentáře na místech, kam patří. Vzhled výchozí šablony je čistý, skoro jako kdyby ho vytvořil nějaký kovaný Rubista. Posty se píší v Markdownu a hned vidíte, jak bude článek vypadat. Administrační rozhraní postrádá vše, co by vás mohlo od psaní rozptylovat, prostě přihlásit a psát! Pokud se nelíbí výchozí vzhled, [pomůže Marketplace](http://marketplace.ghost.org/).

Ghost má kořeny na Kickstarteru, byla to odvaha přijít s "dalším blogovacím systémem", ale autoři ho vytvořili přesně takový, jaký má být. Takový, jakým jiné blogovací systémy nejsou.

Teď už stačí sosnout zdrojáky a napsat *npm install*, *npm start* a přesvědčit se.

*\* I John O'Nolan má nezanedbatelný podíl :-)*


