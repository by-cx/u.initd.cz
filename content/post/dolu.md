
+++
date = "2015-06-15"
draft = true
title = """Freeride"""
slug = "dolu"
tags = []
banner = ""
aliases = ['/dolu/']
+++

Ještě kolem osmácti let jsem jezdil freeride na kole. Ne závodně, jen jsem si tam lítal po lesích kolem Lanškrouna a na Dolní Moravě, kde byla svého času nejluxusnější fourcrossová dráha široko dlaeko.

Pojem freeride se dnes moc nepoužívá. Kola se zkomplikovala, vyrostla, mají víc mechanických částí třeba na posun sedlovky z řidítek, zámek tlumiče i vidlice, vpředu přesmykač a vzadu 11 převodů. Moje generace pomalu skončila u endura, chápu to, je to takové pohodovější, má to cíl. Mě ale vždycky bavil freeride. Prostě  se rozjet dolů a dělat co umím.

Mé kolo je hodně jednoduché, těžké, vpředu má 150mm zdvich na vidlici Z1 Freeride 3, vzadu starý tlumič Manitou, který smrštuje 170 mm zdvihu. Rám je od pana Mrázka, ruční práce, ocel, pravděpodobně mě přežije. Geometrie je spíše sjezdová, tzn. větší úhel hlavovky a delší zadní stavba.

Když jsem byl mladší, neznal jsem jiný sport než kolo a odpovídala tomu i má kondice. Co nezvládly nohy zbytek těla nedohnal. Když jsme se se ženou odstěhovali do Hradce, tak jsme začali chodit do Fitness Klub Filip, kde mě naučili, jak se mám hýbat. Bylo to chvíli poté, co jsem si naposledy vyhodil rameno a tohle fitko společně s Evou Baranovou, fyzioterapeutkou, mě dali dokupy po operaci. Chodil jsem na CrossFit, na fukční tréning, ze začátku hodně na TRX, teď chodím hlavně na silový tréning a přidal jsem MMA a box v Good Luck Gymu. Obojí mě neskutečně chytlo a všechno co jsem dělal ve fitku se taky zúročilo v pohybu.

Teď o víkendu jsem se vrátil na kolo. Žena běžela SALOMON trail na Dolní Moravě, tak jsem nemohl vynechat příležitost projet se na místním single trailu. Je to jednoduchá trať, i když má své zákoutí. Všechny emoce, co jsem na kole zažíval dříve, se tady vrátily a ještě silnější, protože s mou současnou fyzickou kondicí jsem na kole mnohem sebevědoměnší.

Prvních pár jízd bylo tak na pohodu, mapoval jsem terén a učil se kudy projíždět nejlépe a na třetí pokus jsem to pustil. Všechno snažení za poslední tři roky se spojilo v tento okamžik. Necítil jsem adrenalil, jen 100% soustředění, jistotu a rychlost. První kilometr vede přes klopené zatáčky, dá se na nich odpočívat a uprostřed jsou dvě dobře postavené lavice, na kterých se dá dobře proletět. Celé je to ale ukončené sjezdem na metr široké cestě po nějakém písku. Vůbec pro to nemohu najít slova. Letěl jsem 40-50 km/hod, občas vduchem, cejtil jsem, jak mi měknou brzdy a vnímal rychlost a přetížení v klopené zatáčce na konci. Nepopsatelný pocit. Absolutní oddanost technice a vlastním schopnostem.

Další úsek je pomalejší, šlape se i trochu nahoru a vede zde cesta na lávky, které jsou označeny pro pokročilé. Byly pobité pletivem a měl jsem pocit, že když budu dost brzdit, tak si tam oholim pláště. Horní cesta ale byla mnohem zajímavější. Začínala lavicí, kterou jsem začal lítat až do protisvahu. Trocha šlapání a dolů. Pasáž s několika kolopenkami byla konec pro moje bzdy. Odtud až dolů už neměly ani polovinu své slávy ze začátku tratě a prakticky nevychladly pořádně ani cestou nahoru.

Třetí kilometr je hodně na fyzičku, ale je ukončen brutálním sjezdem naplno. Prostě jsem to rozšlapal, držel se řidítek a občas najel na nějaký skok. Tahle pasáž byla většinou konec pro moje ruce, ale naštěstí se dalo ke konci trochu odpočínout - cesta nebyla tak rozbitá, kolo to bralo a já se mohl i pustit řídítek.

Poslední kilometr je technický a šlapací. Není tu takový sklon, za to tu jsou ale stromy a hodně. Střídá se tu šlapání s uhýbáním. Trvalo mi téměř celých 10 jízd, než jsem to tady projel bez čistě bez zaváhání a na tuto část jsem pyšný nejvíce.

