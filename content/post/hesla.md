
+++
date = "2015-04-12"
draft = false
title = """Hesla"""
slug = "hesla"
tags = []
banner = ""
aliases = ['/hesla/']
+++

Nedávno psal [Martin Malý o heslech](http://kcc.misantrop.info/2015/03/30/heslo/). Usmíval jsem se, protože většinou zmíněných pravidel se řídím už nějaký čas a narážím na nesmysl, které po mě různé systémy chtějí. Teď jsem narazil na registrační [formulář komunity CAcert](https://www.cacert.org/index.php?id=1) a prostě jsem se přes něj nedostal.

Kdyby u těch pěti otázek byla hvězdička, vůbec bych se o vyplnění nesnažil, protože prostě není možné, abych vymyslel pět otázek, na které nikdo nebude umět odpovědět a zároveň je budu schopen zodpovědět já. To ale nebyla první překážka. Vyplnil jsem jméno *Adam Štrauch* a email *info@rosti.cz*, jako heslo jsem dal *aNdStErSaliT*. Za zmínku stojí, že k vyplnění jména existuje celá [wiki stránka](https://wiki.cacert.org/FAQ/HowToEnterNamesInJoinForm). No ale co na mě nevypadlo:

    The Pass Phrase you submitted failed to contain enough differing characters and/or contained words from your name and/or email address. Only scored 2 points out of 6.

Výsledek v tomto kontextu jde úplně mimo mé chápání. Fakt jo. Původně jsem tento odstavec napsal plný vulgárních výrazů, nakonec jsem to smazal.

Druhý pokus o vyplnění pracoval s heslem *TAr0eZAblEmAR*. I když šlo o stejně nesmyslný náhodný řetězec, vyšvinul se o 4 body výš a prošel. Nicméně jsem narazil na toto:

    Pro svou vlastní bezpečnost musíte použít 5 různých otázek a odpovědí pro obnovu hesla. Není dovoleno použít stejné otázky nebo vložit shodnou otázku a odpověď.
    Pro svou vlastní bezpečnost musíte po ztrátě hesla použít 5 různých otázek a odpovědí.

A tady jsem skončil. S bezpečností to samozřejmě nemá co dělat. Je to chabá ochrana přístupu k účtu, která nutí lidi si odpovědi i otázky někam psát. To už bych snad raději přišel o přístup k účtu než toto. Když člověk přijde o identitu u jedné certifikační autority, dá se to vyřešit. Když vám ale někdo identitu ukradne, nemusíte na to ani přijít a škody mohou být mnohem větší.

Na tenhle formulář jsem asi málo programátor.

