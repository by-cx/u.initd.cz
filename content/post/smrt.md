
+++
date = "2015-04-26"
draft = true
title = """Zrození, život a smrt"""
slug = "smrt"
tags = []
banner = ""
aliases = ['/smrt/']
+++

Smrt člověka dostihne hned několikrát za život. Přátele, rodina, náhodní lidé, se kterými vás během sekund spojí smutná situace. Tak moc se ji bojíme, že když přijde, nejsme schopni se k ní postavit tak jak si zaslouží. Když něco skončí, něco jiného začne a nemohlo by to začít, kdyby to první neexistovalo.

Už v lůně matky působíme na své okolí a to jsme neotevřeli ani oči. Rosteme, učíme se a vymýšlíme. Stojíme na zemi, kterou připravili naši předkové a náš úkol je posunou ji zas o kousek výš. Źádný lidský život, byť sebekratší, není zbytečný a smrt není hodna strachu a mnoha případech ani zármutku.

Smrt není konec. Je to další krok, který ve své existenci děláme. Po ní se ukáže, jak jsme se v životě snažili, jak naši potomci naloží s tím, co jsme jim předali a posunou to zas o kousek dál.

I když nás opustí vědomí, díky našim skutkům budeme žít ještě mnoho let.



Už když se zakuklíte v lůně své matky, ovlivníte život neuvěřitelného množství lidí. Ti co znali vaše rodiče a trávili s nimi čas, jsou nyní odstrčeni na druhou kolej. Stejné platí o aktivitách. Místo vás by věnovali něčemu jinému, potkali jiné lidi, možná měli i jiné názory a jinak se chovali. Vy jste všechno změnili.

S prvním slovem a prvním krůčkem začnete komunikovat. Nejdříve se svými rodiči a vrstevníky a pak se budete setkávat se všemi. Budete šířit své myšlenky, nápady i názory. Budete nepředstavitelným způsobem ovlivňovat lidi okolo vás a ti kousek z vás zase předají dalším. Tohle vás bude provázet po celý váš život. Jediné gesto, jediné slovo může pohnout zemí.

Jste inspirací pro celý svět. Od prvního po poslední mrknutí společně utváříme přítomnost i budoucnost. Stavíme na tom, co tu nechali ti před námi a svým chováním zanecháváme stopy pro další generace na tisíce let.

Možná si říkáte, že jste jenom kapka v moři, ale co by bylo moře bez kapek? Až přijde i váš čas, přiměte ho s úsměvem na rtech. Svůj úkol jste splnili a vaše činy už nikdy nezmizí.

