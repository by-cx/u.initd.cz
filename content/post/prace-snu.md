
+++
date = "2014-02-23"
draft = false
title = """Práce snů :-)"""
slug = "prace-snu"
tags = ['bazarobot', 'práce']
banner = ""
aliases = ['/prace-snu/']
+++

Zajímavé věci se děly minulý týden. Čtrnáct dní zpět se mě můj oblíbený šéf ptá, zda bych nechtěl začít pracovat pro [Bazarobot](http://bazarobot.cz/). Za nabídkou se schovávala jedna podstatná podmínka, musím tam být 9-17 každý pracovní den.

![](/images/2014/Feb/xlogo_live_png_pagespeed_ic_bC45jDXkCB.png)

Abyste pochopili, je mi 27 a nikdy jsem nebyl v práci. Jsem volnonožkař od školy, pracuju doma, posílám faktury, platím účty, žiju. Na jednu stranu jsem tak měl nabídku, která by vyřešila něčí problém a já se mu mohl zavděčit a na druhou úplně panickou hrůzu z toho, že se zavážu k něčemu, co nebudu moct dodržet. Jak to bude když budu nemocnej? Co když se objeví zajímavá zakázka a já ji nebudu moct vzít? Co když nebudu mít čas zařizovat třeba hypotéku, kvůli které se ženou pořád někde lítáme?

Nakonec jsem to vzal, ono nebylo moc na výběr. Mám za sebou pět dnů a nelituji. Je to úplně jiná zkušenost, něco zajímavého, čerstvého a nestereotypního. Mám pro sebe kancelář, ostatní toho ani moc nechtějí a mám čas si dělat co potřebuju. Práce snů :-)

Pokud se vám doma válí nějaké monetizovatelné haraburdí, tak nezapomeňte, Bazarobot to odveze za vás! Opravdu, lidi tam posílají kde co a jiní lidé to bez váhání kupují.

