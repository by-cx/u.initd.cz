
+++
date = "2017-01-01"
draft = true
title = """Zase o rok starší"""
slug = "zase-o-rok-starsi"
tags = []
banner = ""
aliases = ['/zase-o-rok-starsi/']
+++

Už několik let na konci roku hodnotím, co se během těch pár měsíců stalo a jak to s odstupem času vnímám. Tenhle rok nebude jiný a vezmu to hezky po bodech. Ani nevím kde začít, protože toho bylo fakt hodně a jedno lepší jak druhý.

To nejlepší co se nám se ženou tento rok stalo bylo, že chlapci z AW Domů začali stavět náš dům. Ještě to nějaký měsíc potrvá, protože se během roku hodně změnilo a postupně jsme si tam navymýšleli tolik věcí, že se stavba nakonec protáhne až do dubna. Nicméně už to je skoro za námi a já se nemůžu dočkat.

Snažil jsem se na sobě během roku pracovat. Nehonil jsem se za váhou, ale začal jsem chodit pravidelně na soukromé hodiny MMA a piloval techniku. Bohužel mi během jednoho tréningu rupnul v koleni meniskus a skončil jsem na operaci. Už to jsou čtyři měsíce a pořád to není úplně 100%. Zdravotních problémů jsem měl během roku víc, což se podepsalo na kondici i na váze. Nicméně ani jedno není nějak špatné, takže co jsem ztratil minulý rok doženu ten příští.

Začátkem roku jsem si hrál hodně s elektronikou. Dal jsem konečně dokupy dlouho připravované autíčko, začal se ví věnovat elektronice a programování v Androidu. S autíčkem mám pro další rok plány, ale zatím si nejsem celou tou srandou konstrukčně jistý, takže si detaily nechám na příště, až budu dál.

Začátkem roku jsem ještě stále seděl v Bazarobotu, nicméně jsme se s Martinem v březnu rozhodli, že si pronajmeme kancelář, takže teď už sedím hezky v klidu. Tohle je pro mě velká změna, protože přináší povinnosti navíc, takže jsem zase o kousek větší kluk.

Když jsem odešel z Bazarobota, měl jsem větší motivaci změnit i svůj pracovní život. Kromě Roští.cz dělám ještě na projektech firmy Energylinx, se kterou jsem začal spolupracovat v roce 2015. Náš vztah se v druhé polovině roku hodně rozšířil a řekl bych, že kývnout na tuto nabídku byla jedna z nejlepších věcí, co jsem v životě udělal. Do roku 2017 jdu tedy s vlastní kanceláří, jistým a slušným příjmem a dvěma nápady, které bych rád přivedl k životu.

Roští dostalo posilu, Marka, našeho nového kolegu. Pracuje na administraci a díky němu se mohlo Roští za poslední půl rok posunout. Vývoj nás už s Martinem tolik nebrzdí a můžeme se starat o provozní věci. Začátkem roku jsme pro Roští koupili nový server, abychom o půl roku později mohli nějaké zrušit. Pro Roští to byl jeden z těžších roků, nicméně se nám ho podařilo udržet v černých číslech a také jsme si ujasnili, jakou službu vlastně chceme nabízet. Naše další kroky povedou do cloudu, protože provozovat fyzické servery se nám během roku hrubě nevyplatilo. Měli jsme problém s DDOS útoky, jednou přímo na nás a několik dalších na zákazníky Master DC, což se dotklo i nás. Pak se Masteru podařilo vypnout polovinu serverovny od elektriky, což byla o měsíc později poslední kapka pro tři naše pevné disky, kde dva v jednom serveru odešly během jednoho dne. Všechny problémy se nám podařilo dostat pod kontrolu a udělat opatření, abychom pokud možno co nejvíce omezili důsledky jak DDOS útoků, tak selhání hardwaru. V roce 2017 se tedy Roští začne více přesouvat do cloudu. Díky tomu budeme moct snadněji růst a měli bychom omezit výpadky zaviněné selháním hardwaru. Fyzických serverů se jen tak nezbavíme, ale pravděpodobně nám zůstanou nakonec jen dva.

Se ženou jsme letos byly na dvou dovolených. První byla v Berlíně a to hned v lednu. Užili jsme si ji, byla to asi první dovolená, kdy se nám nic nestalo s autem. Za to jsme zažili dost děsivé ubytovací prostory. Druhá dovolená byla v Itálii, kde jsme strávili necelé tři týdny a navštívili Veronu, Sicílii, Pompeje, Neapol a nějaká další místa. Nicméně tady nám už během cesty do Itálie začal u auta zlobit ventilátor na chladiči, což v letních měsících v Itálii může být nepříjemné, hlavně k koloně na trajekt. Auto to nakonec dalo, ale cestou zpátky 60 km od domova, jsme trefili běhnoun pneumatiky od kamionu. Auto vypadalo hrozně a posledních 60 km jsme dali na korbě odtahovky. Jinak jsme si samozřejmě Itálii užili, ale o tom jsem psal jinde :-)

Skoro bych zapomněl na jednu věc, která se mi během celého roku fakt podařila. Naučil jsem se mluvit a rozumět anglicky natolik, že jsem schopen vést plynulý rozhovor po telefonu. Samozřejmě to není perfektní. Je to asi tak perfektní, jak to jen může pro Čecha v Czechii být. Nicméně Netflix už dávám s prstem v nose, což je krom práce pro můj život z angličtiny asi můj největší benefit.

A to je vše, nezbývá než vám popřát všechno nejlepší do nového roku a ať je lepší než ten předchozí.

