
+++
date = "2016-01-01"
draft = true
title = """2015"""
slug = "2015"
tags = []
banner = ""
aliases = ['/2015/']
+++

Psal jsem to [již minule](/novy-rok/), že je pro mě Nový rok velmi důležitý den a ani letos se to nezměnilo. Nedělal jsem si žádné poznámky a tak tento post vychází trochu se spožděním, protože jsem nechtěl na nic zapomenout.

Nevím ani kde začít, protože tenhle rok byl masakr. Když ke mě dorazil Martin Voldřich v lednu na pravidelný hackathon, sedli jsme k Xboxu a dva dny hráli Raymana. Kdo by to tušil, že i přes takovou morálku nakonec o čtyři měsíce později založíme firmu, Roští.cz, s.r.o. a nakonec dotáhneme i novou administraci do nějakého cíle. Samozřejmě tam řada věcí chybí, ale je to v produkci a lidi na tom jedou.

Rok 2016 bude pro Roští velmi důležitý, protože implementujeme všechno, co tam ještě chybí včetně registrace domén. Chceme taky rychle doimplementovat Let's enceypt, ten bude "důsledkem" refaktoringu domén, na kterém pracujeme. Je to velká změna, držte palce.

Roští se taky rozrostlo o další tři servery. Je to hodně, začátkem roku jsem si to nedokázal ani představit. A co nejdůležitější, jsme konečně rozumně v plusu.

Někdy v květnu se mi naskytla možnost pracovat pro firmu Energylinx z Velké Británie. Nic mi v té době nechybělo, ale nabídku jsem váhavě přijal a bylo to asi nejdůležitější rozhodnutí roku 2015. Zlepšil jsem se v angličtině, zvedly se mi přijmy a nakonec se mi uvolnil čas na Roští. A to hodně času.

Smutnější událostí je, že jsem začal končit v Logiu. Logio mě živilo poslední 3 roky a jsem tam tak zarostlej, že nemůžu odejít jen tak ze dne na den a tak jsem v procesu ukončovování. Moji práci přebrali tři noví lidé a doufám, že se jim podaří dotáhnout to co mě ne.

Měl jsem s tímto životním krokem hodně vnitřních problémů, hledal jsem důvody proč skončit a proč zůstat a nedokázal jsem se rozhoupat ani pro jedno. Nebylo to dobré ani pro jednu stranu, ale jsem rád, že to nakonec dopadlo jak to dopadlo. Můžu jít konečně vpřed.

Díky Energylinxu se mi zlepšila angličtina. Nemluvím plynně ani 100% správně, ale už se dokážu vyjádřit v rozumném čase s rozumnou přesností a to je pro práci nejdůležitější. Také mi nedělá problém hrát hry v angličtině a občas se dívám na seriály s anglickými titulky. Tahle zkušenost mi doslova otevřela svět.

Během vánočních svátků jsem zapracoval na mém robotovi. Dostal jsem od rodičů 3D tiskárnu, která ledasco zjednoduší. Neměl jsem třeba jak přidělat kameru, tak jsem šel na [na ThingyVerse](http://thingiverse.com), našel si držák a za 15 minut ho měl v ruce. Robot je teď kompletně zapojen, jezdí a dá se ovládat přes bluetooth. Umí se taky "rozhlížet" ultrazvukovým senzorem koukat kamerou připojenou k Raspberry Pi.

Celý rok jsem řešil problémy s H-Bridgem. Používal jsem obvody L9110S, které shořely buď hned po prvních centimetrech nebo vydržely do první překážky. Hodně mě tahle zkušenost demotivovala, ale nakonec jsem narazil na modul L298N, který tímto netrpí a tak jsem mohl dokončit to co jsem začal.

Auto teď vypadá hrozně. Šlo mi jen o prototyp, abych si vyzkoušel jak co zapojit a vytvořil proof of concept. Během práce jsem změnil dost věcí, třeba jsem přesel z Raspberry Pi A+ na Arduino Nano. RPi je potřeba pořád, ale pouze na kameru a pohodlné programování Arduina, o komunikaci, pohyb a senzory se stará Arduino, na kterém jsem využil 12 ze 14 digitálních pinů :-) Ještě na něm mám nějaké mouchy, ale už se hýbé a neshoří mu kritická součástka při špatném pohledu.

V tomto roce chci nahradit současné šasi vytisknutým, aby nejen vypadalo lépe, ale aby robot celkově více připomínal něco dokončeného. Všechny součástky chci uzpůsobit tomuto cíli, takže za rok snad budu psát, že robot jezdí, mám i Androidí aplikaci na ovládání a nevypadá jak něco, co uteklo z hororu Soma.

K narozeninám jsem dostal PlayStation, seznam dokončených her se tedy rozrostl o titulky z této platformy. Během Vánoc jsem dohrál první díl Uncharted a teď už jsem na konci druhého. Během roku to pak ještě bylo Until Dawn, které bylo příjemným překvapením, Last of us, které bylo super, ale to jsme čekali a pak třeba ještě Assassins Creed Unity a Syndicate. V Syndicate jsem sice dojel příběh, ale je tam toho ještě hodně na prozkoumání. Pouštím si to občas na hodinku, když mám náladu večer.

Začátkem roku jsme do rodiny pořídili nové auto. Nebyla to nejlepší koupě, ale z těch vraků co jsme viděli bylo nejlepší. Teď, po pár opravách, je z něj perfektní vůz pro každodenní ježdění a i když je to auto mé ženy, nevynechám příležitost si s ním užít trochu sportovní jízdy :-)

Chtěl jsem se vrátit na kolo a nakonec se mi to povedlo. Jeden den na single tracku Dolní Morava a jedny Enduro závody mě naplnily dostatečně. Po závodech jsem měl kolo nepojizdné, takže jsem ke konci roku přestal jezdit na kole do práce. Už jsem to napravil, takže teď už to zas půjde :-)

Od července jsem měl problémy s tříslem a ramenem, takže i když jsem se celý rok udržel v pohybu, musel jsem přestat chodit na MMA. Teď už to je mnohem lepší, takže se zase plánuji vrátit na tréningy. Od jara jsem také jel sacharidové vlny, se kterými se mi podařilo trochu vytvarovat postavu. O 10 cm v pase a 5 kg váhy. Po fyzické stránce je to můj největší úspěch.

Na konci listopadu jsem byl přemluven na výlet do Kyjeva a Černobylu. Bylo to parádní, nejlepší dovolenkový zážitek vůbec. Viděl jsem místo, které jsem chtěl navštívit celé roky.

A to bude asi všechno. Koukám, že proti roku 2014 jsem se posunul hlavně pracovně, tak doufám, že tento rok bude zase trochu v osobí rovině. Už mi bude totiž 30 a potřebuju na stáří trochu klidu :-)

Určitě se mi podařilo spoustu věcí pokazit a spoustu jich udělat správně, ale výše popsané se mi zarylo do paměti a díky tomuto postu už to nezmizí. Takže všechno nejlepší do nového roku a ať je stejně dobrý, jako ten předchozí.


