
+++
date = "2015-09-04"
draft = true
title = """UX"""
slug = "ux"
tags = []
banner = ""
aliases = ['/ux/']
+++

Někdy mám pocit, že v Microsoftu pracuje na UX mnohem víc lidí, než je pro uživatele dobré. Kvůli práci používám nyní Outlook z webového Office 365 a to je bolest.

Každou chvíli se to odhlásí a když se znovu přihlásím, vypršela platnost formuláře a musím znovu. Když zaškrtnu "Neodhlašovat", tak to je jako kdybych nic nezaškrtnul. Rozhraní e-maily ještě docela jde, ale dýchá na mě trochu dech Windows XP. Nelze psát email v novém okně, nelze zprávy archivovat a vyčitit tak ten bordel, co tam komunikací zvnikne a to jsem ještě nekliknul na další služby, jako je online Excel, kde výběr dokumentu je docela slušně lobotomizované rozhraní. Nebo je snad vytvoření nového dokumentu důležitější než otevření současného? To první má totiž 80 % pracovní plochy a to druhé se krčí v rohu na zbytku.

Ale otočmě list. Měl jsem narozeniny a zmobilizoval jsem celou rodinu, aby se mi složili na PlayStation 4. Kdybych měl s Xbox One už před rokem, tak jsem Xbox One určitě nechtěl jako první konzoli nové generace. Po Forze už nevyšla žádná exclusivka, která by mě zaujala, zatímco na PlayStatisnu jsem slintal na Uncharted, Rocket League nebo Last of us.

Ale u her to nekončí. Byl jsem z Xboxu třeba zvyklý na to, že ho zapnu a najede mi stahování aktualizace systému a přes to nejede vlak. Pak jdu k nějaké hře, kterou jsem třeba měsíc nebo i déle nehrál a bum, aktualizace 1,5 GB. Ono by to ani nevadilo, kdyby to trvalo půl hodiny, ale ono to stahuje dvě hodiny a každou chvíli to vypadává. Já si snad nepamatuju, že by se mi nějaká hra stáhla na první pokus bez odpojení od Xbox Live.

Nejlepším příkladem je Life is strange, kde hřáč stahuje novou epizodu a ještě update hry. Teď už si dvakrát rozmýšlím, jak to udělám, abych mohl večer hrát, ale když jsem si šel sednou na hodinu k druhé epizodě, koukal jsem tu hodinu na progress bar.

Proto byl pro mě docela šok, když jsem zapnul PlayStation 4 a on začal stahovat update systému na pozadí a nechal mě normálně přístup ke hrám. Spustím hru a ona se mě zeptá, zda chci hrát nebo chvilku počkám na stažení aktualizace. A i když to má 300 MB, tak za dvě minuty je to ready. Xbox sice taky umí hrát bez aktualizací, ale zkuste to třeba u Forzy. Tam si ani neškrtnete, protože ta si tahá ghost ridery z interneru a bez nové verze by tohle nejelo.

A pak takové ty detaily, jako že když si zobrazím kartu hry v obchodě, tak se stáhnout všechny screenshoty a to navíc hned a ne, že jich půlka chybí. Když vlezu ze screenshotů zpět, tak se nezačne znovu zdlouhavě načítat karta, která si ani nepamatuje kde jsem skončil, ale jsem přesně tam, kde jsem skončil.

Jack na ovladači na sluchátka je totálně must have feature, kterou musí člověk u hraní na gauči mít. Xbox One tohle bude mít také, ale na novém ovladači, který samozřejmě nemám. PS4 má tohle i na těch současných a je to dokonalé. Žádné tahání kabelů, jen HDMI, napájení a ovladač. Takovou třešňičkou na dortu je ovládání hlasitosti. Koukal jsem na to jak puk, protože jsem netušil, že to je možný :-)

Nakonec design. Věděl jsem, že PS4 hardware je menší a hezčí, ale takovej rozdíl jsem nečekal. Objemově je snad PS4 o třetinu menší než XBox One a to má v sobě integrovaný zdroj. Řekl bych, že je kvůli tomu o dost hlasitější, ale teď to nemohu posoudit, hraji primárně se sluchátky.

Abych nebyl tak zlý, tak XBox má lepší gamepad. Vibrující triggery pro mě budou víc než dotyková ploška. Hodně hraju závodní hry a tam to opravdu využiju, zatímco pro dotykovou plošku Sony teprve uplatnění hledá. Také jsou trochu dražší hry a nemůžu se rozhodnout, zda je lepší gamepad s integrovaným akumulátorem nebo s tužkovkami.

Takže jo, jsem rád, že mám teď obě konzole, ale jako první bych koupil PS4. Budu se těšit, s čím vyleze Nintendo. Chtěl jsem Wii U, ale Nintendo drží zpětnou kompatibilitu, takže si ještě počkám.



