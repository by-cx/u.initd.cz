
+++
date = "2015-02-22"
draft = true
title = """Doba temna"""
slug = "doba-temna"
tags = []
banner = ""
aliases = ['/doba-temna/']
+++

Jsem u rodičů a během čekání na zkopírování nějakých dat si tu dělám pořádek v souborech a narazil jsem na staré fotky. Vidím na nich sebe, ale jen těžko se poznávám. Byl jsem úplně jiný, masem i duchem.

Nikdo z nás není tím, čím býval přes lety. Člověk se prý nikdy nezmění, ale neznám nikoho, na koho by život neměl vliv a kdo by se choval konstantně třeba i jen deset let. Během pěti let se v našem tělě vymění každičký atom. I za tak krátkou dobu ztratíme vše čím jsme a nahradí to něco nového a platí to i pro nás samotné, pro naši mysl.

Myslím, že hodně lidí se dostane do bodu, kdy to se sebou vzdají. Rezignují na to čím chtějí být, pokud vůbec kdy věděli a soustředí se na to, co mají. Svůj život pak dožívají ve stereotypu, který v určitém bodě života získali a jen těžko přijímají něco nového.

Sebe tak nevnímám, ale ještě mám spoustu času na to nco vzdát. Jsem rád, za člověka, kterým jsem se stal, i když k tomu vedla trnitá cesta. Moje okolí to asi nevnímalo, ale pamatuji si myšlenky, které se mi v mnoha situacích honily hlavou a kdybych je ventiloval, určitě by mi nepřilepšily. Ale právě tyto myšlenky mě držely zpátky. Pohrdání lidmi, zkušenostmi i znalostmi. Často si za to ti lidé mohli sami, někdy ale ne. Dnes už mám úplně jiný pohled na svět a něco takového bych hravě zvládnul.

Mám toto období tak trochu v mlze. Pamatuji si jen útržky, názory, pocity a tak ho vnímám dost temně. Někdy si říkám, že bych si to chtěl zkusit znovu se zkušenostmi co už mám. Prožít konec základky a střední s tím co teď vím. Myslím, že by se můj život ubíral úplně jiným směrem a dostal se bodu kde jsem o pár let dřív.


