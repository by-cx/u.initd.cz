
+++
date = "2015-05-08"
draft = true
title = """Hrát a hrát"""
slug = "hrat-a-hrat"
tags = []
banner = ""
aliases = ['/hrat-a-hrat/']
+++

Hraní má být radost, ale pokud má dělat radost, musí vám jít a chce to teda i trochu té práce. Zvěčnil jsem své názory v [diskusi na Hrej.cz](http://www.hrej.cz/novinky/2015/05/07/podivejte-se-na-novy-trailer-ze-zaklinace-35988/) a uvědomil si díky tomu jednu věc - i hry se musíme učit.

Před dvěma lety, když vyšlo Dishonored, jsem si ho koupil a začal hrát. První kroky byly katastrofou. Ani později jsem v té hře nenašel nic těžšího, než se dostat z vězení v úvodní kapitole. V této kapitole ze sebe musíme dostat všechno a nemáte žádné schopnosti, které by vám to usnadnili. Když jste vrženi do neznámého světa s pro vás neznámými mechanikami, trvá to, než si je osvojíte a tato část hry to dokázala nejvíc.

Nevybral jsem Dishonored jako příklad jen tak pro nic za nic. Je to hra s výborným příběhem, ale také je značně flexibilní. Už v polovině nechcete, aby skončila, protože v ní můžete střídat různé styly postupu. Dá se proletět za 4 hodiny i běžným smrtelníkem, ale zároveň je v ní obsahu, že vás zabaví třeba na 20 hodin. Já ji prošel dvakrát a celkový čas mám 43 hodin. K cíli neexistuje jen jedna cesta, ale můžete se rozhodnout. Navíc se během hraní dá měnit obtížnost a ta je parádně odstupňovaná.

Co ale chci říct je, že každá hra se chová jinak a abyste si ji užili, musíte sesynchronizovat obě ruce i oko. Každá hra je jiná, každá reaguje na myš či na klávesnici jinak, s jiným spožděním. Během pár hodin dostanete do ruky alespoň základy, ale dovolím si tvrdit, že si hru skutečně užijete až po desítkách hodin jejího hraní.



