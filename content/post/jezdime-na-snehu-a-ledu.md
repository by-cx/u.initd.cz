
+++
date = "2015-02-09"
draft = true
title = """Jezdíme na sněhu a ledu"""
slug = "jezdime-na-snehu-a-ledu"
tags = []
banner = ""
aliases = ['/jezdime-na-snehu-a-ledu/']
+++

Měl jsem teď dva dny tu čest se motat na našich zamrzlých a zasněžených silnicích. Dokud jedu sám, tak mi to nevadí. Sice se musím pořád soustředit, ale pár desítek kilometrů se to dá. Co mě vadí jsou ostatní taky řidiči, kteří prostě museli vyjet, i když sníh není jejich doménou.

Od Lanškrouna jsem jel do Svitav v koloně třiceti aut. To nejhorší, co se vám může stát na takové silnici je kolona. Za váma auto, před váma auto, nulový prostor na manipulaci s vaším autem. Nemůžete brzdit, nemůžete přidat plyn, jak se jede pomalu, tak se lepíte na auto před váma, protože ten záma se zase lepí vám na zadek a tak jedete ve vláčku padesátkou a modlíte se.

Měl bych tedy pár rad. Na sněhu do zatáčky nikdy nebrzdit. Ani motorem, ani pedálem. Co si nepřipravíte před zatáčkou, v zatáčce už nezachráníte. Další důvod proč nejet v koloně. V té se vždycky najde někdo, kdo do zatáčky začne zpomalovat. Nikdy to nedělejte. Držte opatrně plyn nebo vyšlápněte spojku pokud si nevěříte, ale NIKDY žádným způsobem nebrzděte. Když už poletíte do příkopu, brzdou to nezachráníte, snažte se moc nezdit a zaplout tam s co možná nejmenšími škodami. S brzdou ztratíte kontrolu nad autem a místo po čumáku tam můžete zaplout třeba bokem, hezky dvěřma do stromu.

Na rovince není potřeba dodržovat čtyřicítku. Jen donutíte ty za váma vás předjet a riskujete svoje i jejich auto. Faktický viník bude ten co předjíždí a nezvládne to, ale vy ho svou pasivní opatrnou jízdou navedete, aby se tak zachoval. Opravdu vám to zničeho nic neustřelí. S citem přidávejte plyn. Dokud zrychlujete, je auto stabilnější. Vyberte si místo před zatáčkou kde zpomalíte a zpomalujte s motorem.

Nebojte se podřadit. Brždění motorem je plynulé a nížší stupeň vám pomůže zrychlit za začátkou.

Když máte za sebou 30 aut, asi je něco špatně a měli byste jít v nejbližší vesnici z cesty. Když někde hodně zabrzdíte nebo to nezvládnete z jiného důvodu, těch 30 aut máte v kufru. Není nic špatného na tom jet pomalu, ale když si nevěříte a musíte vyjet, neomezujte ty, co umí jet rychleji. Děláte to pro sebe.



