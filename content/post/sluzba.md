
+++
date = "2015-07-16"
draft = true
title = """Služby státu"""
slug = "sluzba"
tags = []
banner = ""
aliases = ['/sluzba/']
+++

Když platím daně, očekávám, že za ně bude stát provozovat nějaké služby, které jsou kuprospěchu celé společnosti, ale soukromý sektor je provozovat nemůže a nebude.

Třeba hasiči. Je starost státu, aby hasiči fungovaly na celém našem území. Kdybychom to nechali na volném trhu, tak byste si platili pojištění proti požáru a hasiči by vám přijeli zachránit alespoň základy, ale kdyby se to samé stálo uprostřed Beskyd, nikdo by nepřijel, protože se nevyplatí to provozovat při hustotě jeden dům na kilometr čtvereční.

Takže máme rodinu z Jihlavy, kde otec i matka platí daně a ztratí se jim dcera. Policie se zvedne od stolu, přestanou chvíli nasazovat botičky, rozdávat lístky a začnou prošlapávat místní louky. Dcera se nakonec najde ve Francii, ale pod články v diskusi se hned dočtu o tom, jak ji mají celý zásah naúčtovat.

To jako fakt? K čemu bych pak ty daně platil, když bych si zásah, který potřebuju jednou za život, zaplatil zvlášť? Mimo to, co by z té holky asi vyrostlo, kdyby ji na příštích 20 let vypsali splátkový kalendář, který by ji připravil o většinu toho, co vydělá? Byla by motivovaná studovat a pracovat nebo by se na to vybodla a seděla doma na dávkách?

Úplně vidím ty prověšený ksichty, když jdou na policii nahlásit zmizení jejich vlastní dcery a policajt jim sdělí, že bez zaplacení zálohy půl milionu, nehnou ani brvou. A nebo zavolají na policii, že se někdo vloupal do jejich bytu a policie odmítne konat, dokud nezaplatí poplatek 30 000 Kč.

