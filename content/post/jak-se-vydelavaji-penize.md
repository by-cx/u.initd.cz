
+++
date = "2014-01-21"
draft = false
title = """Takhle se vydělávají peníze"""
slug = "jak-se-vydelavaji-penize"
tags = ['Auta', 'Byznys']
banner = ""
aliases = ['/jak-se-vydelavaji-penize/']
+++

Už asi měsíc řeším problém nefungujícího dálkového ovládání u auta. Snažil jsem se tak dlouho z toho klíče vyndat elektroniku, až jsem při hledání návodu narazil na hradeckou [firmu AUTOALARMYHK](http://www.autoalarmyhk.cz/). Pán se mě ochotně ujal, věnoval se mi na počkání, zjistil že ovladač je ok a problém je někde v autě. Nakonec jsme se nějak dohodli, ale o tom mluvit nechci.

Zatímco jsem tam čekal, přišel do prodejny jiný pán a podělil se s obsluhou se svým plánem, že si koupí nové auto. Šlo o nějakého Renaulta, myslím že Fluence a pána zajímalo, jakým způsobem mu ho mohou zabezpečit. Dokonce si přinesl papír s vypsanými technologiemi a chtěl znát názor. Ke každé technologii doplnil obavu, před kterou ho má chránit. Odmítl model alarmu, který je schopen sledovat polohu vozu (vesměs asi jediná užitečná funkce těchto zařízení), ale zajímal se o alarm, který by byl schopen hlídat i okolí auta, konkrétně garáže.

Během čtvrthodinového sedánku kývnul na zabezpečení za desítky tisíc bez mrknutí oka, jen pro ten klid, že se autu "nic nestane". Jako kdyby mohl alarm zastavit letící cihlu na čelní sklo. Přišel tam a vypadal, že plánuje, jak ani nebude cestou z autosalonu zastavovat a rovnou jim to zaveze do dílny.

Závidím chlapcům od alarmů tento byznys. Já musím lidi přemlouvat a vysvětlovat jím, že moje služby opravdu potřebují a sem jim přijde zákazník, položí kreditku na stůl a nepřestanou se mu klepat zuby, dokud je neohluší testování nové sirény jejich vlastního vozu,

