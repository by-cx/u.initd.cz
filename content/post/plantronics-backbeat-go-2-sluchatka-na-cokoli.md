
+++
date = "2014-01-19"
draft = false
title = """Plantronics BackBeat GO 2: sluchátka na cokoli"""
slug = "plantronics-backbeat-go-2-sluchatka-na-cokoli"
tags = ['Bluetooth', 'Android', 'Nexus 4']
banner = ""
aliases = ['/plantronics-backbeat-go-2-sluchatka-na-cokoli/']
+++

Na Twitteru jste možná postřehly, že jsem hledal **sluchátka do fitka**, primárně na běžecký pás, protože to je snad to nejnudnější, co tam mají a co používám. Hledal jsem tedy:

* Špunty,
* co drží, když se trochu zavrtím,
* nemají zbytečné dráty,
* mají **bluetooth**,
* půjde s nimi **telefonovat**,
* neupadne mi s nimi ani ucho, ani hlava.

Prošel jsem různé typy, ale cokoli **pod 2k byl šrot**. Nakonec jsem navýšil rozpočet (původně 1K Kč) a koupil [Plantronics BackBeat GO 2](http://www.plantronics.com/us/product/backbeat-go-2). V CZC se dají koupit bez nabíjecího pytlíčku [za slušných 1 669 Kč](http://www.czc.cz/plantronics-backbeat-go-2-cerna/137907/produkt).

![Plantronics BackBeat GO 2](/images/2014/Jan/backbeat_go2_black.png)

Když dorazila, nemohl jsem najít správný nástavec, nakonec jsem skončil u středního. Chvilku byla sluchátka hrozně nepohodlná, ale je to ten typ, na který si člověk musí zvykat, teď už to je ok. S telefonem se spárovaly bez problémů a vzhledem k tomu, že si **pamatují 8 zařízení**, není problém je mít napárovaná i s tabletem.

Zvuk mě překvapil, proti mým Koss Porta Pro mají slabší basy, to se u špuntů dá čekat, ale **výšky a středy jsou téměř totožné**, takže jsem je začal používat třeba i na sledování filmů, když se mi nechce tahat Porta Pro na cesty. Výdrž na baterie má být 4,5 hodiny, ale toho se dá asi dosáhnou při velmi tichém poslechu. Já s nimi dal **3h + nějaký idle time**. Nabíjení ze zdroje od telefonu (1,2 A) je rychlé, cca hodinku. Špunty jsou vzhledem ke konstrukci trochu větší a tuhý kablík mezi nimi **nepříjemně přenáší dunění** při pohybu - například to moje běhání. Vzdálenost mezi telefonem a sluchátky může být avizovaných 10 m, **fungují bez problémů i přes zeď**, v tělocvičně jsem na omezení nenarazil.

Kromě "dunění" jsem ale spokojen a asi bych za podobnou cenu nic lepšího nenašel.

