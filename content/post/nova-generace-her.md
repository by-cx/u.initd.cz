
+++
date = "2014-10-28"
draft = true
title = """Nová generace her"""
slug = "nova-generace-her"
tags = []
banner = ""
aliases = ['/nova-generace-her/']
+++

V dětství, na našem prvním PC, jsem hrál hromadu her a pokračoval v tom až do puberty. Pak jsem toho nechal, kvůli škole, kvůli nedostatku hardwaru, minul jsem téměř celou doznívající generaci her. Před dvěma lety jsem se do her vrátil, začal zase investovat do hardwaru a víte co? Užívám si to mnohem víc.

Došlo to až tak daleko, že mám pod stolem i Xbox 360 a naučil jsem se hrát na gamepadu i ty FPSka. Dokonce jsem během toho procesu omlátil gamepad o stůl jen jednou. Hry se hodně změnily a v příštích letech změní. Hry se dneska primárně prodávají na konzole a hodně se tomu přizpůsobily, takže to jsou konzole, co říkají, kdy udělají hry velký skok dopředu a ten je teď tady.

Rok po té, co byl představen PlayStation 4 a Xbox One se na trh dostávají hry, které lidem jako jsem já vyráží dech už traileru. Ačkové tituly v příštích týdnech, měsících a letech budou šlapat realitě na paty. Když se dneska proháním po městě v Assassins Creed 2, potkávám desítky lidí, už to je moc, v Unity, které vyjde za 14 dní to budou stovky a každý bude mít něco unikátního a chovat se individuálně.

Co mě ale nejvíce ve hrách chybělo byl bordel. Když totiž jdete po reálném světě, všechno je špinavé, páchne to, cítíte z toho příběh, cítíte, že po tomhle kousku země se prošlo už mnoho lidí. Tohle chci ve hrách, bordel, špínu, detaily, díky kterým nepoznám, zda se jedná o hru nebo realitu.

Nové konzole tohle umožní. Budete potkávat NPC postavy na záchodě, déšť nebude jen kulisou v pozadí, ale budete si moct prohlédnout každou kapku a jak stéká po listech. Uvidíte své nohy, svůj stín, trajektorie meče bude záviset na tom, kam protivníka udeříte a co má za brnění.

