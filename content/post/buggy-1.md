
+++
date = "2015-02-26"
draft = true
title = """Buggy #1"""
slug = "buggy-1"
tags = []
banner = ""
aliases = ['/buggy-1/']
+++

Nedávno jsme se rozhodli jet do Brugg. Viděli jsme film V Bruggách a tak nějak nás to okouzlilo. Původní plán zůstat tři dny v Bruggách skončil a mé ženě, která toho tradičně chce stihnout co nejvíc. Jsme tu první den, takže krátký report.

Měli jsme v plánu vyjet v 9:00. Všechno šlo hladce a když jsem v 11:45 na hradecké Shellce zamykal víčko nádrže, věděl jsem, že tuhle dovolenou prožiju v klidu jako každou jinou :-) Uvědomuji si, že jsem zapomněl koupit zárovku a vodu do odstřikovačů. Celou cestu do Brugg jsme jeli po dálnici, až na krátký úsek u Ústí nad Labem, kde místní zelené komando statečně brání posledních 8(?) km standardní silnice na tomto úseku. Díky tomu jsme nikam nepospíchali a mohli se kochat místními vesnicemi stejně jako řidiči kamionů před námi a za námi.

Poslední benzínku v ČR jsme minuli. Poznal jsem ji hned jak jsme přejeli vjezd. První benzínka v Německu nám nabídla kurz benzínu 0.78, tedy za 1 litr českého benzínu máte 0.78 litru toho německého. Na koruny to vychází 38 za litr. Kupuji vodu do odstřikovačů a zapomínám na žárovku. Dalších 500 km nestojí za řeč. Jedu co auto dává a na omezení (často 120 km/hm, například na mostech) zvládám reagovat zpravidla se značkou jejich ukončení. Žena mezitím na chvíli usíná, jinak celou cestu klimbá. Při druhém tankování v Německu leju do nádrže čistič palivové soustavy, kvůli kolísání otáček a modlím se, aby to nerozežralo palivové hadice.

Za Německem bereme benzín. Čekáme do Holandska, abychom nebrali tak drahý. Tankujeme tedy v kurzu 0.63, tedy za jeden litr českého máme 0.63 litrů holadského benzínu. V korunách 47. Fuck. Hadice zdá se drží. Než jsem si zvykl na Holadsých 120 km/h na dálnicích, už jsme v Belgii, kde mají 130.

Po tisici kilometrech za volantem člověk přestane vnímat některé věci. Dálnice se zdá rovnější, rychlostní omezení je +- 15 km/h a z dálnice se stal tunel.

Hotel jsme našli hned. Z parkování v areálu je parkování v podzemí přes ulici. V diskusích psali, že to tu divně smrdí a nefunguje WiFi. Naštěstí tyto problémy nemáme. Prý je tu o 20 % dráž, ale ve skutečnosti je to tak dvakrát až třikrát jako to na západě bývá. V pokoji máme hlásič požáru, takže vaříme v koupelně. Každý den nám tu uklázejí a to tak pečlivě, že mi rozsypali pouzdro na kontaktní čočky.

Zatím to je vše.

