
+++
date = "2014-03-01"
draft = true
title = """2 měsíce CrossFitu"""
slug = "2-mesice-crossfitu"
tags = []
banner = ""
aliases = ['/2-mesice-crossfitu/']
+++

Včera mi vypadlo rameno, dva dny po té, co jsem se konečně dostal do pořadníku na operaci, která to vyřeší. Takže tu sedím a fňukám, že jsem nemohl jít ráno na CrossFit. Když vám vypadne rameno, trvá to tak 4 dny, než je znovu použitelné. Samozřejmě za předpokladu, že si ho hned sami nahodíte nebo najdete někoho, kdo to dost rychle zvládne za vás. Pak si dáváte hodně pozor na to, aby se to nestalo znovu. Stalo se mi to, když jsem se učil chodit po rukách a teď si říkám, že možná kdybych se učil chodit po rukách dřív, nevypadávalo by mi teď rameno. Ale postupně.

Minulý rok v květnu mě přítelkyně přemluvila, abych s ní začal chodit na TRX. Je to cvičení s vlastním tělem, visíte za dva popruhy a 50 minut kombinujete různé cviky. Cvičení je tak těžké, jak jste těžcí vy. Posílíte každý záhyb vašeho těla, ale brzy najdete hranci, od které se přestanete nějak výrazně zlepšovat. Mnoha lidem to stačí, většina by to potřebovala :-)

Na TRX jsem pochopil, že bez jídla to nepůjde. Kromě toho, že většina lidí, co se tam pohybovala, vypadala trochu líp než já, jsem viděl holku, která kombinovala TRXko s hladovkou a v půlce hodiny už se zmohla jen na opírání se o zeď.

http://www.youtube.com/watch?v=mQ4dQzblEHQ

Vedle hodin TRXka běžely ve stejném fitku (Fitness Klub Filip v Hradci Králové) hodiny funkčního tréningu a CrossFitu. Začali jsme tedy s přítelkyní kombinovat TRX a funkční. Na funkčním jsem poznal, co všechno se dá dělat s tělem s žádným nebo s omezeným náčiním. První shyby, první angličáky, grasshopři, první přeskoky přes švihadlo, občas i veslo. Občas se na funkčním mihnul někdo ze zrušené hodiny CrossFitu. To byli borci co měli dvojnásobnou váhu než já a dvojnásobné množství opakování.

Takže od nového roku jsem se bez ohledu na cokoli rozhodl začít chodit na CrossFit. Kromě přítelkyně se přidali ještě další dva lidi z TRXka a funkčního. Čekal jsem lecos, ale že budu na některých hodinách vyhledávat blicí pytlík to ne. Znáte třeba ta obecná fakta, jak běžci potřebují kondici a vzpěrači sílu? V CrossFitu se neobejdete bez obojího. K tomu je třeba ještě přidat trochu gymnastiky a tedy dobrou pohybovou koordinaci. Výsledek je takový, že na YouTube najdete mašiny, které kdyby běžely stovku s Boltem, tak ho v polovině zašlápnou.

http://www.youtube.com/watch?v=ODygoM-VZt8

Půl roku s TRXkem mi dalo hrozně moc, ale ani náznakem se to nevyrovná dvou měsících CrossFitu. Během nich jsem se totiž dostal z nuly na 39 doubleunders v kuse, udělám tři striktní shyby, zvednu nad hlavu 50 kg a v mrtvém tahu 110 kg. Ještě si živě pamatuju, jak jsem udělal pět doubleunders a musel jsem se jít vydýchat, u těch 39 jsem nechcípl na dechu, ale na technické chybě :-) Navíc moje tělo teď vypadá, že bych mohl hrát v lacinějším pornu a to jsou jen dva měsíce.

