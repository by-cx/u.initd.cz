
+++
date = "2015-01-11"
draft = false
title = """Čekám na Pebble"""
slug = "pebble"
tags = []
banner = ""
aliases = ['/pebble/']
+++

Když jsem začal používat [Pushbullet](https://www.pushbullet.com/), užasle jsem po pár dnech koukal, jak málo beru telefon do ruky. Prakticky jen když někdo volá, jinak ho nepotřebuji. Naučil jsem se ho dokonce nevyndávat z bundy. Používám ho přitom třeba na notifikace z monitoringu nebo na čtení mailů, kam chodí hromada nedůležitého bordelu. V takovém případě je zapnutí a odemknutí telefonu hrozně otravná věc a přitom kouknout musím, protože co kdyby se fakt něco dělo, ale většinou nejde o nic co by nepočkalo. Pushbullet mi ukázat, že s ním to jde líp.

S telefonem dělám většinou jen nejzákladnější činnosti. Jen pár procent času, kdy ho držím v ruce opravdu potřebuju celé jeho prostředí. Například při prohlížení webu nebo pouštění hudby. Jinak ho jen tahám z kapsy, mrknu co se děje a zase ho dám zpět. Je to tak časté a Pushbullet mi tak zjednodušil existenci, že jsem se začal dívat po chytrých hodinkách.

<iframe width="560" height="315" src="//www.youtube.com/embed/Z42vxp1ywMU" frameborder="0" allowfullscreen></iframe>

V hlavě mám zakódováno, že nejlepší je má Pebble. Může za to asi jejich kickstarterová kampaň před dvěma lety. Na druhém místě je Samsung a Motorola a zbytek jsou podezřelé firmy, které se snaží svést na vlně wearable elektroniky a jejich produkty a zákazníci je ve skutečnosti nezajímají.

Týden jsem se snažil tuhle investici obhájit. Stojí asi 3 800 Kč. Není to moc, ale ani to není málo, tak jsem si udělal seznam, na co je chci používat, kde mi usnadní život, a zjistil jsem, že toho není málo.

* Jdu nakoupit a chci vidět nákupní seznam
* Potřebuju při ruce informace z nějaké Google Keep poznámky
* Poslouchám hudbu přes bluetooth a chci změnit hlasitost/písničku/zastavit hudbu
* Chci rychle ztlumit vyzvánění telefonu
* Chci vidět, jak na tom telefon je s baterkou, kolik je hodin a zda bude zvonit
* Chci vědět, že někdo volá
* Chci vědět kdo mi posílá mail
* Chci vědět co mi přišlo z monitoringu za hlášení
* Chci všechny notifikace označit že jsem je viděl a nezajímají mě
* Jdu po ulici a hledám nějaké místo, nechci u toho držet telefon v ruce, chci jen jednoduchou mapku místa a polohu
* Nechávám telefon v kapse či v batohu a chci mít možnost snadno odmítnout hovor
* Chci nastavit budík
* Když nechám telefon někde ležet, chci vědět, že ho někdo odnáší
* Necítím vibrace telefonu už několik let co se do telefonu dávají, na hodinkách to bude lepší

Hledal jsem dva dny nějaký model, který by nebyl zbytečně drahý a u kterého bych měl pocit, že ho i někdo má. České e-shopy jsou plné různých chytrých hodinek, ale u podezřele velkého množství jsem našel neznámou dodací lhůtu, včetně modelů od Samsungu. Navíc třeba u Samsungu mi nepřipadá vhodné, aby v hodinkách bylo 4 GB RAM a 700 MHz procesor. Přeci jen by bylo fajn, aby vydržely pár dní nabité.

Váhal jsem nakonec mezi Sony SmartWatch SW a levnějším modelem Pebble hodinek. Pebble má komunitu, byl jeden z prvních a jejich příběh je příběh úspěšného produktu. Firma, která se během dvou let vytáhne z jednoho člověka na tým 130 lidí prostě musí vědět, jak se to dělá. Za Steel model, který vypadá o poznání lépe, ale jinak je shodný, se mi nechtělo dávat 7k, levnější tedy bude muset stačit.

Pro Pebble hovoří Bluetooth 4, e-ink displej, vždy je něco vidět na displeji, tedy alespoň hodiny, hromada aplikací a silná komunita, vodotěsnost. Proti je vzhled a absence dotykového displeje. Nakonec to asi rozhodla komunita, aplikace a Bluetooth 4. Na baterku vydrží 5 až 7 dní a prý to jsou reálná čísla, takže na to se těším :-)

Měly by během dvou až třech dnů dorazit, uvidím tedy ve čtvrtek a po pár týdnech napíši nějaké zkušenosti.


