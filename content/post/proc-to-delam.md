
+++
date = "2015-04-11"
draft = false
title = """Proč to dělám"""
slug = "proc-to-delam"
tags = []
banner = ""
aliases = ['/proc-to-delam/']
+++

Když se rozhodnu něco dělat, tak jak začnu, většinou hned zapomenu proč a jdu si prostě za tím. Každodenní snažení mě otupí a na tu událost či inspiraci na začátku si už nevzpomenu.

Tak jsem šel dnes do fitka. Po devíti dnech, měl jsem rýmičku. Po hodině jsem byl úplně vyřízenej, ale byl jsem na kole a celou zpět jsem to vzal "zkratkou". V Hradci moc kopců nemáme, ale něco se najde. Vzal jsem to z Nové hradce lesem dolů, 200m, 60 km/h, šly tam lidi, tak jsem to bral i mimo cestu, abych se jim vyhnul.

Úplně jsem zapomněl jaké to je, když jedu rychle, vítr kolem uší, jinak ticho a jen cítím jak podemnou pracuje dvacetikilový stroj. Nezáleží mu na tom po čem jede, prostě jede a když mu pomůžu, jede ještě líp. Proto mám rád kolo, propůjčí člověku schopnost pohybovat se velkou rychlostí tam, kde má občas problémy i pěšky.

Měl bych jet do hor. Na rozdíl od doby, kdy jsem na to měl jen čas, mám na to dnes peníze, fyzickou kondici a drží mě tu jen lenost. Žena to bezemě pár hodin vydrží a ostatní taky :-)

Jen já, kolo, cesta a 60 km/h.

