
+++
date = "2015-06-13"
draft = true
title = """Sjezd"""
slug = "sjezd"
tags = []
banner = ""
aliases = ['/sjezd/']
+++

Nedávno jsem psal, že se vrátím na kolo, tedy trochu dál než, že si budu vozit zadek do práce. A teď se mi poštěstilo.

Žena na Dolní Moravě běžela [30 km SALOMON TRAIL](http://www.strc.cz/) a zatímco ona trpěla někde v kopcích, jsem já jezdil po místním single trailu. Ani nedokážu popsat co to je za pocit. Ani GoPro neumí vyjádřit tak silné emoce, jaké jsem dnes prožil.

Na rozdíl od mého mladého já mám své tělo mnohem víc pod kontrolou a na tom kole to bylo znát. Pamatuju se, že jsem se třeba při závodech vymázl jen kvůli tomu, že mi prostě došly síly. Ne však teď. Za poslední tři roky jsem se naučil správně hýbat, dýchat i odpočívat. Kromě toho mám průpravu v mnoha nových sportech a moje nejsilnější část už nejsou jen nohy.

Takže jsem do toho trochu nejistě šláp. Spíše jsem si projížděl trať, ale po třech jízdách už jsem ji měl v ruce a pak se to rozjelo. Bylo to neuvěřitelné. Řítit se 50 km/h metrovou uličkou mezi stromy a občas o ně škrtnout ramenem a vědět, že takhle to má být, takhle jsem to projet chtěl, to bylo něco, co jsem v tomhle sportu vždycky hledal. Mám pocit, že všechno mé snažení za poslední tři roky se střetlo v tomto bodě. Jezdil jsem celou trať  téměř na jeden zátah. Když jsem zastavil tak jen na 20 sekund, aby se mi vrátila krev do prstů.

Všechno pracovalo jak mělo, tělo, nohy, ruce, ničemu nedocházely síly, dokázal jsem se celou dobu soustředit, nepocítil jsem ani špetku strachu a nikdy jsem se ani vzdáleně nedostal do situace, kdy bych se měl rozsekat.

Dnes jsem spojil všechny zkušenosti, které jsem nabral v mládé na kole s tím, co jsem získal za poslední roky. I když jsem sjezd nějak netrénoval, všechno šlapalo na jedničku a cítím se, jako bych se v tomhle sportu konečně posunul dál.

