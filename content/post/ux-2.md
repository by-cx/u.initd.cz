
+++
date = "2015-09-04"
draft = true
title = """PS4 vs Xbox One"""
slug = "ux-2"
tags = []
banner = ""
aliases = ['/ux-2/']
+++

Za pár dní mám narozeniny a protože jsem rodinu mobilizoval, aby se složili na jeden dárek, mám už pod stolem PlayStation 4. V základním vzdělání mi chybělo třeba Last of us a docela mě zaujal i horor Until Dawn a chystám se na Uncharted, ale už po vybalení z krabice jsem dostal docela facku.

Připadá mi totiž, že Microsoft nějak neumí dělat něco, co by mohl někdo používat. Outlook z Office 365, který jsem byl okolnostmi donucen používat je bolestí. Shrnu to jen bodově:

* Automaticky mě odhlašuje i přes to, že jsem zašktrnul, aby to nedělal.
* Po automatickém odhlášení čeká Outlook na login page, ale ta po čase ztratí platnost, takže se musím většinou přihlašovat dvakrát.
* Když otevřu excel, vidím na 20 % plochy mé dokumenty a na 80 % možnosti vytvoření nových.
* Chybí mi možnost psát email v novém okna a prohlížet si u toho jiné maily.

A to je jen taková třešňička na dortu, kterou jsem si dal během chvilku dokupy. Těch bolestí tam je víc.

No ale Xbox, to je jiná kapitola. Když ty dvě krabicé dám vedle sebe, tak XBox One je minimálně o třetinu větší než PlayStation 4 a to má PSsko v sobě zdroj. První generace XBoxu 360 měla problémy s přehříváním, doslova se jim odpájel grafický chip a vedlo to ke klasickému red ring of dead. Pojistit si to ale tím, že půlka XBoxu je disk s mechanikou a druhá chlazení?:-)

Ale což. Ovladač pro XBox mám rád a ovladač pro Oneko má tzv. impulse triggers, což jsou vibrační motody na triggerech. V kombinaci s hlavním vibračním motorem pro celý ovladač to dává docela zajímavé efekty, které, alespoň já, oceňuju při ovládání aut třeba ve Forze. Díky tomu totiž víte, co se s autem aktuálně děje, na jakém jede povrchu a jak špatně drží. Opravdu se s tím dá auto dobře naučit ovládat. Nicméně to je jediná výraznější změna proti starému ovladači.

Tužkové baterie zůstaly, ale hlavně, chybí jack. Nemáme televizi, takže hraju na standardním monitoru se sluchátky a když chci zvuk ve sluchátkách, musím ho vytáhnout z monitoru a ten má dost krkolomné ovládání hlasitosti. Tohle mě na XBox One ovladači opravdu mrzi. Microsoft to napraví, ale musím kvůli tomu koupit další ovladač. Proboha proč?

Sony do DualShock ovladače k PS4 trochu křečovitě zahrnulo dotykovou plošku a repráček. Navíc obsahuje akcelerátor/gyroskop či obojí, protože umožňuje ovládat hry pohybově. Hry ani jednoho zatím moc nevyužívají, ale je fajn, že tu nějaký pokrok je. Někdo totiž může vymyslet, jak to nenásilně zapojit do hry a pak to bude na XBoxu chybět. Dotyková ploška je třeba výborná na psaní. Nebolí to tak jako vybírání písmen pomocí páček. Největší předností je ale možnost přesměrovat všechen zvuk do 3,5mm jacku na ovladači a pouštět si ho do sluchátek. Funguje to i se sluchátky s mikrofonem. Navíc tu je intuitivní ovládání hlasitosti.

A nakonec prostředí. Na XBoxu mám problémy se stahováním aktualizací a prohlížením her v obchodě. Není výjimkou, že se načte jen půlka screenshotů, že se instalace her přerušuje a vypadává spojení na Xbox Live. Že přijdu ke hře a ta mě nepustí bez aktualizace dál, že při aktualizaci systému nemohu systém během stahování této aktualizace používat. Tohle jsou detaily, které zákazníka nakonec přesvědčí a opravdu mě trochu mrzí, že z tého generace jsem jako první vlastnil Xbox One. PS4 je totiž promyšlenejší a více orientovaná na hráče. Nehraje si na nějaké multimediální centrum, i když film také umí přehrát, ale hraní je podřízeno vše a tak by to u konzole mělo být.

Tímto ale pro mě skončily žabomyší války mezi platformami. Mám totiž už hlavní tři, takže mi je úplně jedno, jaká exklusivita kde vyjde. Budu si ji moct zahrát.



