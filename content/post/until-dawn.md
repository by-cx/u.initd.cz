
+++
date = "2015-09-20"
draft = true
title = """Until Dawn"""
slug = "until-dawn"
tags = []
banner = ""
aliases = ['/until-dawn/']
+++

K narozeninám jsem dostal PlayStation 4 a s ním i Until Dawn. Jen co jsem dohrál Last of us, tak jsem se do toho pustil pln očekávání načerpaných z recenzí na [Hrej.cz](http://www.hrej.cz/recenze/until-dawn-5215/) a [Games.cz](http://games.tiscali.cz/recenze/until-dawn-recenze-265802).

Nechci se moc rozepisovat, tak to vezmu stručně. Hra je o příběhu, který se skládá z toho co postavy zažívají a z harampádí, které se různě povaluje a vypráví o tom, co se v této části světa vlastně stalo. První dvě třetiny stop jsou tak nějak do počtu. Stejně jako v Last of us, v Until Dawn mi vadilo, že hledání předmětů narušovalo atmosféru.

Někde se něco stane a vy tam máte běžet a podívat se, ale hra vás k tomu nějak dál nenutí a tak než se pustíte logicky za tím, co jste zahlédli, musíte se rozhlédnout po okolí, jestli tu neleží nějaké stopy k historii. Pokud to neuděláte, příjdete o polovinu hry. V Last of us to bylo úplně to samé kvůli hledání materiálu na výrobu předmětů.

SPOILER ALERT

Téď budu trochu spoilovat, ale nic hrozného. Na konci jsem skončil s otevřenou pusou ve WTF momentu. Ani ne tak kvůli rozuzlení příběhu jako kvůli tomu, že jsem o tři postavy přišel během předposlední zcény ze hry. V prvních pěti (!) kapitolách, tedy během prvních 5 až 6 hodin hraní, můžete přijít pouze o jednu postavu. Nebudu psát proč, ale když jsem na to přišel, hrozně mě to mrzelo, protože jsem měl pocit, že si semnou hra hrála trochu nefér.

Když se na to ale zpětně podívám, nevnímám to tak negativně. Hodně to ovlivní znovuhratelnost v negativním slova smyslu, ale nakonec ta první půlka byla docela zábava.

KONEC SPOILERŮ

Když v sedmé kapitole zjistíte o co jde, tak se z Until Dawn ztratí ta horová atmosféra a je z toho FPS s horším ovládáním. Na hře je ale i mnoho pozitivního. Znovuhratelnost tam je. I když o nic nejde, je někdy na výběr více cest. Butterfly effect není tak rozvětvený, jak jsme si představoval, ale průchod hrou napodruhé a napotřetí člověku dá trochu jiný zážitek než napoprvé.

Co mě fascinovalo nejvíc je ovládání. DualShock 4 má akcelerometr a gyroskop a hra toho využívá tak, že když se postava schová a nesmí se hnout, vy nesmíte hnout ovladačem. Tahle mechanika mě uchvátila, protože stačilo jen opravdu trochu pohnout ovladačem a byl pro postavu konec. Ke konci toho hra hojne využívala a já v těchto pasážích ani nedýchal. Doteková ploška byla využívána hlavně na otáčení stránek, což bychom všichni zvládli i páčkou, ale co už.

Hra nenaplnila moje očekávání, ale můžou za to recenze, které dávali rozhodnutím větší váhu než ve skutečnosti mají, resp. některé ano, většina ne. Každé rozhodnutí má ale vliv na to, co dál uvidíte, takže i když třeba nepřijdete o postavu, tak ta se ze špatné situace dostane nějakým jiným způsobem. V tomhle to mají vývojáři vychytané. Until Dawn si teď podruhé nezahraji, ale pravděpodobně se k němu někdy vrátím.


