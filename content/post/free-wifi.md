
+++
date = "2016-01-18"
draft = true
title = """Free WiFi"""
slug = "free-wifi"
tags = []
banner = ""
aliases = ['/free-wifi/']
+++

Připojení k internetu je dnes všudypřítomné a osobně mě trochu trápí, že je stále složité se k němu dostat, pokud jdete třeba po ulici v cizím státě. Máme rychlá a dnes už i docela levná mobilní data, ale i tak nejsou dostupná pro všechny a všude - třeba v zahraničí. Proto by se mi líbilo, kdyby výrobci routerů dávali do svých routerů nějakou omezenou formu WiFi AP bez hesla.

Takové AP by mělo přístup pouze do internetu a třeba nějakou omezenou, ale stále rozumnou rychlostí. Do lokální sítě by se dostat nedalo, takže majitele by to téměř nic nestálo, ale člověk, který do jeho lokality přijede třeba na dovolenou na pár dní, tak bude radostí bez sebe.

Podobně nechápu, proč mají v hospodách WiFi připojení a na heslo se musí člověk zeptat. Není nějak složité nastavit omezení, že se třeba jedna MAC adresa může připojit na dvě hodiny a pak ji to pustí až zase zítra. Pro rezidenty z okolních domů by se toto WiFi připojení stalo nepoužitelné, ale zákazník nic nepozná a bude mnohem spokojenější.

A tak teda jdu příkladem, nastavil jsem na našem routeru druhé virtuální AP s přístupem do internetu omezeným na 512 Kbps. Když někdo přijede na návštěvu k nám či do jednoho z okolních bytů, může ho využít.

