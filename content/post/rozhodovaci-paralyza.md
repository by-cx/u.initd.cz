
+++
date = "2014-02-04"
draft = false
title = """Rozhodovací paralýza"""
slug = "rozhodovaci-paralyza"
tags = []
banner = ""
aliases = ['/rozhodovaci-paralyza/']
+++

Znáte pojem [*dead lock*](http://cs.wikipedia.org/wiki/Deadlock)? To je stav vzájemného čekání, třeba když ke klasické křižovatce s předností zprava přijedou čtyři vozy, které chtějí jet rovně. Do podobného stavu se dostávám v pracovním procesu. Mám tendence některé nepříjemné úkoly odkládat. Dřív nebo později bych se k nim dostal, někdy dokonce ani není důležité je dokončit hned, ale najednou přijde druhý podobný úkol, který by mě třeba i bavil, ale nemohu ho dělat, protože tam mám ten, co se mi dělat nechce.

Někdy strávím i dny nicneděláním dokud se nerozhodnu jeden z nich prostě ignorovat a vrátit se k němu až bude vše hotovo. Dlouho jsem si myslel, že můj hlavní problém je prokrastinace, ale teď už si to nemyslím. Prokrastinace je jen důsledek rozhodovací paralýzy. V okamžiku, kdy toho mám víc, přestávám dělat úplně.

Teď když mám jméno, můžu tomu učinit přítrž.

