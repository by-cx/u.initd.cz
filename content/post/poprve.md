
+++
date = "2015-06-07"
draft = false
title = """Poprvé"""
slug = "poprve"
tags = []
banner = ""
aliases = ['/poprve/']
+++

Dost jsem toho již napsal, ale nikdy to nevydám. Jsou to deístky postů. Pojednání o smrti, o životě, o zážitcích, prostě o všem možném, ale tento týden a hlavně dnešek je v mnoha ohledech poprvé, tak bych to zkusím zveřejnit.

Měl jsem pracovní víkend s Martinem ([@rbas](https://twitter.com/rbas)) a dělali jsme na Roští, říkáme tomu hackathon. Jedeme celý víkend dnem i nocí a většinou uděláme práci, kteoru bychom jinak nedali za celý týden. V rámci něj jsme teď pro zákazníka připravili cluster, kterému když rozmlátíte jeden server, výpadek služby se bude počítat na sekundy. Řešíme databázi, plovoucí IP i statická data. Služba funguje na IPv4 i IPv6 a stojí na Dockeru, MariaDB, keepalived a dalších technologiích. Už jsem jeden takový cluster dělal, ale tohle je poprvé pro Roští a v mnoha ohledech je propracovanějí.

Odpoledne jsem šel do fitka, kam poslední týdny moc nechodím. Tento týden jsem nezvládl ani jeden MMA tréning, ale dnes se mi podařilo vylézt po laně až ke stropu. Tak jsem se soustředil na cestu nahoru, že nahoře jsem vůbec netušil, jak se dostat dolů. Dopadlo to dobře a tohle je poprvé pro mě.

V týdnu se mi podařilo rozjet dlouhodobý projekt - autonomního robotího auta. Jezdí sám, hledá překážky a aktivně se jim vyhýbá. Je možné ho řídit i přes telefon. Robot se rozjel a po pár opravách už do ničeho nenarazil. Zatím postupuje velmi opatrně a zastavuje, aby si zmapoval okolí. Nemám video z jízdy, ale dávám alespoň z testování. Tohle je poprvé pro robota.

<iframe width="560" height="315" src="https://www.youtube.com/embed/zYGKmMEGIRY" frameborder="0" allowfullscreen></iframe>

O víkendu jsem podepsal smlouvu s jednou firmou z UK. Bude to vývoj v Pythonu, nemá toho být moc, ale co bych pro ty zkušenosti a hlavně peníze :-) neudělal. Poprvé budu spolupracovat se zahraniční firmou.

Zítra budu lítat po úřadech, abych zařídil nějaké papíry. Většina z nich se týká založení firmy pro Roští. Během čtrnácti dnů se tedy stanu majitelem firmy .. poprvé.

