
+++
date = "2015-09-11"
draft = true
title = """Get things done!"""
slug = "get-things-done"
tags = []
banner = ""
aliases = ['/get-things-done/']
+++

Začal jsem používat Todoist. Výborný nástroj, ale má jednu vadu, mám toho teď mrtě.

Todoist člověka nutí věci nějak řešit nebo je alespoň sunout před sebou. Motivuje i jednoduchou hrou s karmou. Líbí se mi a pomáhá, nezapomínám na věci, dokonce mi pomáhá s braním prášků na tlak, ale taky je zdrojem frustrace.

Začal jsem ho používat koncem srpna, když jsem viděl, že už to všechno fakt nedávám. Vůbec jsem netušil co jsem komu slíbil a kdy to má být hotový. Todoist mi v tom udělal pořádek a když jsem z toho začínal mít dobrý pocit, začalo mě dohánět vše, co jsem nechal během prázdnin plavat.

Nepracuju pro jednu firmu, ani bych to nechtěl. Primárně spravuji servery a naplánovat si den je v téhle branži náročná věc. Teď už mám přístup na 250 serverů a stále přibývají nové a tak se zákonitě občas něco stane a já to musím řešit. Každý plán tedy končí na tom, co za problémy se přes den i přes noc objeví. A nejlepší je mít naplánovanou úlohu, kterou kvůli tomu nestihnete a pak vysvětlujete jednomu klientovi, že kvůli jinému to fakt nešlo.

Celé to je ale jen problém plánování a doufám, že mě z tohohle Todoist vyseká. Na zítřek v něm mám 25 úkolů, ale mám cíl, že za pár týdnů to bude každý den 5 a ani o jeden víc.

