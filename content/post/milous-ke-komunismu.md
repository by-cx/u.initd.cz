
+++
date = "2014-10-30"
draft = false
title = """Milouš ke komunismu"""
slug = "milous-ke-komunismu"
tags = ['politika', 'komunismus', 'méně než člověk']
banner = ""
aliases = ['/milous-ke-komunismu/']
+++

Na Reflexu vyšel rozhovor s Miloušem Jakešem o všech érách komunismu v čechách, včetně té zlaté, což pro Milouše byly všechny kromě té poslední. V té totiž byl najednou bez práce a svět se točil dál. Ten rozhovor [nesmíte minout](http://www.reflex.cz/clanek/rozhovory/59967/rozhovor-s-exsefem-komunistu-milosem-jakesem-listopad-89-byla-zrada.html).

Rád bych odcitoval pár pasáží. Jak to čtu, tak mi občas některá věta vnutí myšlenku, že to snad je i člověk. Nicméně je tam pár věcí, které mě vrací zpět do reality.

> Milouš: Z Horákové se dnes dělá hrdinka, ale ona se skutečně těšila na příchod americké armády a dělala všechno pro to, aby tady vznikla základna, jež by ji vítala a o kterou by se mohla tato armáda opřít. 

Tak cizí armáda na území jakéhokoli státu není nic, co bychom chtěli mít na dvorku, ale aby se tak nestalo ze špatné strany, tak to Rusko rozseklo v 68. Kromě toho, ať už si lidi myslí cokoli, tak je za to co? No nepopravujeme!

> Milouš: Druhý hlavní úkol na okrese bylo vykoupit obilí. Za tím se šlo denně od rána do večera. Když někdo nesplnil dodávky a při prohlídce se u něj našlo padesát metráků pšenice, šel do vězení. Šel do vězení! Byl odsouzen podle platných zákonů. Ty zákony chránily zabezpečení výživy pro lid. Všichni nakonec ocenili, že jsou v JZD. Začali žít, mohli jet na dovolenou, přestali být otroky svého hospodářství. Komunismus lidem hodně dal.

Co je komu do jednotlivce, hlavně že Lid nehladoví! Taky máte občas pocit, že jste otroky svého majetku a nemůžete ani odjet na dovolenou? Pes se nepočítá :-)

> Redakce: Mnohým vzal všechno, co měli.

> Milouš: Ale dal jim víc. Dal jim jistoty! Každá revoluce se vždycky někoho dotkne, jinak by nemělo smysl ji dělat. 

Mám jinou představu o jistotách než tři jídla denně, postel, třísměnná prácovní doba v uranovém dole a to všechno jako odměna za to, že jsem nechtěl odevzdat úrodu, o kterou jsem se celý rok snažil.

Jak Milouš poslední větou citace tak trochu nadhodil, měli se na to v únoru 48 prostě vysrat.

