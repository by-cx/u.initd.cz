
+++
date = "2015-01-29"
draft = false
title = """Takový ten pocit"""
slug = "takovy-ten-pocit"
tags = []
banner = ""
aliases = ['/takovy-ten-pocit/']
+++

Dnes nám v kanceláři končila kolegyně a ne zrovna za ideálních podmínek. Nedohodli se se šéfem na penězích, tak po výpovědní lhůtě odešla. Poslední dva měsíce byly ... těžko to popsat, asi nepříjemné.

V prvním okamžiku jsem ji nabídl nějakou pomoc, což bylo přijmuto, ale nakonec z toho nic nebylo. Pak jsem se dozvěděl, že jsem proti ní s dalšími lidmi plánoval komplot, abych se ji zbavil. Že na rozlučkovou párty nejsem pozván už překvapení nebylo. Nakonec odešla. Beze slova. Jen kolegyni sdělila, že teď teprve uvidíme.

Tak jsem se byl odpoledne projít po skladu. Byl tam klid, ticho, neměl jsem pocit, že na mě míří kudla. I tak jsem ale cítil, takový ten ... jak to ... no takový ten pocit. Někdo o vás něco vykonstruuje, pak o tom mluví s dalšími lidmi. Pak si všimnete, jak vám ubývají přátele na facebooku a pak jen sledujete, jak se kolem vás odvíjí hra, ve které máte jedinou roli, jste jen cílem hněvu, který vám nepatří.

V dalších týdnech se nic nestane. Vliv odezní, lidé se vrátí do starých kolejí, systém se upraví, aby si poradil s novými podmínkami a já budu dělat to co jsem dělal doposud. Ale víte jak, pořád zůstává ten ... takový ten ... pocit.

