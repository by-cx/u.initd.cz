
+++
date = "2015-01-14"
draft = false
title = """Kradu hry jen na zkoušku"""
slug = "kradu-hry-na-zkousku"
tags = []
banner = ""
aliases = ['/kradu-hry-na-zkousku/']
+++

Když vyšlo Assassins Creed Unity, mělo pár nedostatků, za které to schytalo hlavně v recenzích. Ta hra mohla být klidně na pět hvězd všude, protože to je opravdu ohromný skok dopředu, ale nemá, protože byla vydána tak, aby se kupovala před Vánoci. Já se k Unity dostal až po Vánocích, měl jsem ho k Xbox One jako bonus. Někteří si ho koupili hned, jiní si ho stáhli tzv. "na zkoušku" jako že demo.

Uvolňovat demo k příběhové hře je jako prodat auto s jedním kolem. V dnešní době let's playů a dostupných recenzí není důvod se propagovat tak, že dám kus hry zadarmo jen tak. Kdo hru chce, ten hru má.

Diskuse na [Games.cz](http://diskuse.tiscali.cz/games/clanek/zdarma-dostupne-dlc-dead-kings-pro-assassins-creed-unity-vyjde-pristi-tyden-246603/) a [Hrej.cz](http://pc.hrej.cz/novinky/2014/12/19/ubisoft-se-omlouva-hrou-zdarma-34832/) jsou plný síry a jedu a to i pod zprávičkami o tom, že majitelé dostanou docela velké DLC zadarmo. Já se na něj chystám o víkendu. Nakonec se hra dostala i do [zájmu redaktorů Videacesky.cz](http://www.videacesky.cz/trailery-recenze-filmy/zdarma-dostupne-dlc-pro-assassin%E2%80%99s-creed-unity), kde si jeden čtenář vylil obsah žaludku.

![](/images/2015/01/vylev.png)

Když jsem byl bez peněz, taky jsem hry stahoval. Ne na zakoušku, natvrdo jsem je stáhl, chvilku zahrál a šel zase k jiné. Dneska si hry kupuju a nedám 1500 za hru, kterou nedohraju. Snad jen s novým Thiefem jsem ulítnul. A v tom je ten problém, **hry se dělají pro lidi, co je kupují**.

Je úplně jedno, že je nějaký *Aremy* nespokojený. Od něj vývojářům něco přiteče tak možná za pět let, až cena Unity klesne pod pět dolarů. U her chci přijít na jiné myšlenky a fakt nechci, aby byla zbytečně těžká. Chápu trend jejich zjednodušování (i když to taky není horký, Alien: Isolation budiž důkazem a ani v Unity nelze už vlítnout bezhlavě mezi vojáky), chápu trend konzolí, seasson passů. Je to způsob, jak z hráčů dostat prachy a když chtějí prachy, musí dělat hry pro lidi, kteří prachy mají.

Lidi jako je *Aremy* nakonec dovednou trh AAA titulů k tomu, že na PCčka budou hry vycházet se spožděním. Jako u GTA, nejdříve se odjede premiéra na konzolích a po pár letech možná na PC.



