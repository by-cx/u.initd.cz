
+++
date = "2015-08-09"
draft = false
title = """Závod"""
slug = "zavod"
tags = []
banner = ""
aliases = ['/zavod/']
+++

Nedávno jsem napsal post o tom, že bych měl vzít kolo a trochu si ho ještě užít. Jako sednout na něj a vyrazit do hor. Důvody jsem vysvětloval v tom předchozím postu.

A tak jsem si našel enduro závod a řekl si, že ho zkusím. Potkám nové lidi, pokecám s kámoši co jezdí už dýl a hlavně zase pojedu a tentokrát budu mít kam. To jsem ale ještě netušil, jak moc se kola za poslední roky změnily.

V době, kdy jsem jezdil po lese na svém fullu, se stavěly kola tak, aby vydržely sjezd třeba 2 až 4 km z kopce dolů, kde všechno na tom kole dostávalo nechutně nažrat. Dneska se dělají kola tak, aby se na nich dalo ujet 50 km a zároveň se nerozpadla po prvním sjezdu.

Víte, v mé době byl rozměr kola 27" určen pro treková kola, ve vidlicích a tlumičích jsme měli pružiny a aby všechno dobře fungovalo, používala se otevřená olejová lázeň. Sehnat dnes vidlici, která má v sobě pružiny je pomalu nadliský úkon. Marzocchi je na ústupu a ostatní výrobci vidí vzduch jako jasnou cestu. Už čekám jen na dobu, kdy se pojede světák v DH na 27,5" kolech a vzadu už jezdci nebudou mít titanovou pružinu.

Beru tedy v sobotu svého muzejního Mrázka z oceli. Osm let staré kolo, které přežilo dvě generace kol vyráběných z plechovek. Vzadu má pružinový tlumič a 170 mm zdvihu, vepředu má pružinovou vidlici s otevřenou olejovou lázní a kola trapných 26". Ale na tomhle 21 kg těžkém oříku ukážu, co tahle kola před lety dokázala.

