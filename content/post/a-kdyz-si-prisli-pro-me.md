
+++
date = "2015-01-09"
draft = true
title = """A když si přišli pro mě .."""
slug = "a-kdyz-si-prisli-pro-me"
tags = []
banner = ""
aliases = ['/a-kdyz-si-prisli-pro-me/']
+++

Že ve Francii naběhlo komando do jakési reakce mě sice překvapilo, ale z mého pohledu jde o unikátní událost, která na můj život a na životy 742 milionů lidí v Evropě, bude mít pramalý vliv. Tady selhaly policejní složky a tajné služby a ne přístup Evropy k Islámu.

Ohromný strach mám ale z důsledků podobných činnů. Kdyby v tomto okamžiku dostala do rukou moc masa, kdyby do našeho čela nastatoupili lidé naslouchající jen a pouze masu, 20 000 lidí v tomto státě a 40 milionů v Evropě by bylo zmasakrováno jen a pouze proto, že mají jedno konkrétní náboženství.

Většina těch lidí jsou jako vy nebo já. Starají se o děti, chtějí mít slušný život, snaží se vydělat peníze, hledat dobrou práci, vzdělávat se. Když je na základě náboženství začneme lovit, tak jsme skončili. Víte jak je jednoduché o někom něco rozhlásit? Nemuseli byste mít korán ani v ruce, aby si sousedi mysleli, že se dvakrát denně otáčíte směr Mekka. Stačí malá lež a chtivé publikum. A když pak přijde na lámání chleba a lidové milice začnou střílet každého podle pokrývky hlavy, tak se sem tam nějaká ta kulka octne v tělech i těch čistých.

Až budete psát do diskise na iDnes, trochu přemýšlejte. Nenechte se strhnout davem, který vás ušlape při první příležitosti a když se něco zvrtne, rozhodně se nestavějte na stranu běžící většiny. Tam má totiž jednotlivec pramalou cenu.

> Když přišli nacisté pro komunisty, mlčel jsem – nebyl jsem přece komunista.
>
>Když zavírali sociální demokraty, mlčel jsem – nebyl jsem přece sociální demokrat.
>
>Když přišli pro odboráře, mlčel jsem – nebyl jsem přece odborář.
>
>Když přišli pro mě, nebyl už nikdo, kdo by se mohl ozvat.

[Martin Niemöller](http://cs.wikipedia.org/wiki/Martin_Niem%C3%B6ller)

