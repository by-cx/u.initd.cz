
+++
date = "2014-11-25"
draft = false
title = """A k čemu to je dobrý?"""
slug = "a-k-cemu-to-je-dobry"
tags = []
banner = ""
aliases = ['/a-k-cemu-to-je-dobry/']
+++

Je jen několik otázek, které nesnáším a ta v titulku vyhrává žebříčky na celé čáře. Když mi ji někdo položí, nemůžu si pomoct, ale nějak v jejím podání nevidím zájem se skutečně něco dozvědět, ale spíš snahu zjistit, proč by to měl tazatel odsoudit.

Když tuto otázku slyším, tak se na tazatele většinou podívám a začnu svádět vnitřní boj. Já totiž vím, k čemu to je dobrý, vím co s tím chci dělat, ale dokáže to pochopit i on/ona? A zajímá se ve skutečnosti o to, k čemu to je dobrý? Nezkouší se mi jen z nějakého důvodu vysmát?

Naposledy jsem měl tuto konverzaci s jednou brigádnicí v Bazarobotu nad mým robotem a musím říct, že jsem fakt váhal co ji na to mám odpovědět. Dnes už vím, že když si nejsem jistý, je lepší mlčet. Oponent totiž v takovém případě dokáže vymyslet jen to, že to je na nic a váhavě odejde, někdy dokonce spokojeně.

